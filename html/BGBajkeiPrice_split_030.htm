<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Bajke i priče</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body vlink="black" link="#000000" class="calibre">
<div class="WordSection">
<h1 id="calibre_toc_29" class="calibre4"><a name="_Toc362253531" class="pcalibre pcalibre1 calibre1" id="_Toc362253531"></a><a name="_Toc342757865" class="pcalibre pcalibre1 calibre1" id="_Toc342757865"><span lang="HR" class="calibre1">NEOBIČNI
PUTNICI</span></a></h1>

<p class="MsoNormal2"><span lang="HR">Bio vam nekoć dobrijan koji je svašta znao i
umio: služio je u ratu i pokazao se valjanim i hrabrim, ali kad se rat završio,
otpustili ga iz vojske, otpravili ga davši mu samo tri novčića poputnine.</span></p>

<p class="MsoNormal2"><span lang="HR">»E, stani malo, nećemo baš tako!« u sebi će
isluženi ratnik. »Pogodim li naći prave ljude, treba da mi kralj dade blago sve
kraljevine!«</span></p>

<p class="MsoNormal2"><span lang="HR">Pun gnjeva otišao ratnik u šumu i ondje vidio
jakotu koji je izvalio šest stabala, iščupao ih iz korijena kao da su žitne
vlati.</span></p>

<p class="MsoNormal2"><span lang="HR">— Bi li htio u mene služiti i poći sa mnom u
široki svijet?</span></p>

<p class="MsoNormal2"><span lang="HR">— Bih, kako ne bih — prihvati onaj. — Samo
najprije moram ovaj naramak drva odnijeti majci.</span></p>

<p class="MsoNormal2"><span lang="HR">I dohvati jakota jedno stablo pa ga omota oko
pet ostalih, podiže i prebaci svoj naramak na rame te ga odnese. Domala se
vrati i krenu sa svojim gospodarem.</span></p>

<p class="MsoNormal2"><span lang="HR">— Nas ćemo dvojica — reče ratnik — zaći po
svem svijetu, svuda ćemo proći.</span></p>

<p class="MsoNormal2"><span lang="HR">Popoišli oni i nakon nekog vremena naišli na
lovca što je kleknuo te na nišan uzima neku metu. Naciljao lovac, a ratnik ga
prekide pitanjem:</span></p>

<p class="MsoNormal2"><span lang="HR">— Hej, lovče, što to strijeljaš?</span></p>

<p class="MsoNormal2"><span lang="HR">— Strijeljam evo — objasni lovac — onu muhu na
dvije milje odavde: sjedi muha na hrastovoj grani, a ja namjerio da joj izbijem
lijevo oko.</span></p>

<p class="MsoNormal2"><span lang="HR">— Eh, takav mi i treba, hajde sa mnom! — pozva
ga ratnik. — Kad smo ovako trojica u savezu, sav ćemo svijet obići.</span></p>

<p class="MsoNormal2"><span lang="HR">Lovac pristao i krenuo s njima dvojicom.</span></p>

<p class="MsoNormal2"><span lang="HR">Išla tako njih trojica i došla do sedam
vjetrenjača kojima se krila brzo okreću, a nigdje ni ćuha vjetra, ne pirka ni
sa koje strane — ni listak, štono riječ, da zatreperi.</span></p>

<p class="MsoNormal2"><span lang="HR">— Ne znam koji đavo pokreće vjetrenjače! — u
čudu će ratnik. — Nigdje ni lahora da dahne!</span></p>

<p class="MsoNormal2"><span lang="HR">I krenu s druzima dalje.</span></p>

<p class="MsoNormal2"><span lang="HR">Pošto su prevalili kakve dvije milje, ugledaše
nekakva deliju što se ispeo na drvo i sjedi na grani: jednu nosnicu na nosu
pritisnuo prstom, a na drugu duha i puše.</span></p>

<p class="MsoNormal2"><span lang="HR">— Što radiš tu gore, za ime božje? — upita ga
ratnik.</span></p>

<p class="MsoNormal2"><span lang="HR">— Evo pušem, što bi drugo! — odgovori upitani.
— Vidiš li onih sedam vjetrenjača tamo, dvije milje odavde? Pa evo, ja pušem te
ih okrećem.</span></p>

<p class="MsoNormal2"><span lang="HR">— Hajde sa mnom! — pozva ga ratnik. — Kad smo
nas četvorica u društvu, sav ćemo svijet proći.</span></p>

<p class="MsoNormal2"><span lang="HR">Išli oni dalje i nakon nekog vremena opazili
neobična svata: stoji on na jednoj nozi, a drugu otkopčao i položio kraj sebe
na tlo.</span></p>

<p class="MsoNormal2"><span lang="HR">Ratnik ga oslovi:</span></p>

<p class="MsoNormal2"><span lang="HR">— Vidim, lijepo se ti smjestio da počineš.</span></p>

<p class="MsoNormal2"><span lang="HR">— Nisam namjerio počivati — odbesjedi
oslovljeni. — Nego, ja sam trkač, pa sam evo otkvačio jednu nogu da ne bih prebrzo
skakao. Jer kada trčim obadvjema, brži sam onda nego ptica u letu.</span></p>

<p class="MsoNormal2"><span lang="HR">— Hajde i ti sa mnom — predloži mu ratnik. — Kad
smo nas petorica zajedno, možemo sav svijet proći.</span></p>

<p class="MsoNormal2"><span lang="HR">I trkač krenu s njima. Nisu dugo išli kadli
sretoše čovjeka komu se šeširić na glavi sasvim naherio, zapravo ovjesio na
jedno uho.</span></p>

<p class="MsoNormal2"><span lang="HR">— Pristojno šešir ustakni na glavu, a nemoj ga
o uho vješati, jer tako izgledaš kao lakardijaš! — pozdravi ga ratnik.</span></p>

<p class="MsoNormal2"><span lang="HR">A onaj se poče ispričavati:</span></p>

<p class="MsoNormal2"><span lang="HR">— Ne smijem drukčije, jer ustaknem li šešir na
glavu kako je pravo i valjano, stegne silna studen da se i ptice u zraku smrznu
te uginule na tlo padaju.</span></p>

<p class="MsoNormal2"><span lang="HR">— Hajde sa mnom — pozva ga ratnik. — Kad smo
nas šestorica na okupu, doista možemo sav svijet proći.</span></p>

<p class="MsoNormal2"><span lang="HR">Priključio se i on, i tako njih šestorica
stigoše u neki grad gdje je kralj obznanio kako će njegova kći pripasti onome </span><span lang="HR">koji je kadar da se s njome utrkuje za okladu i da je u trci pobijedi,
a izgubi li okladu, ode mu i glava s ramena.</span></p>

<p class="MsoNormal2"><span lang="HR">Javio se ratnik, izišao pred kralja i rekao:</span></p>

<p class="MsoNormal2"><span lang="HR">— Primam okladu, a moj će sluga trčati umjesto
mene.</span></p>

<p class="MsoNormal2"><span lang="HR">— Dobro je — prihvati kralj — ali moraš i
njegov život dati u zalog, tako da i tvoja i njegova glava jamče za pobjedu.</span></p>

<p class="MsoNormal2"><span lang="HR">Lijepo se dogovoriše i sve utanačiše, a onda
ratnik prikopča trkaču drugu nogu te ga upozori:</span></p>

<p class="MsoNormal2"><span lang="HR">— A sada gledaj da uhvatiš brzinu i da nam
doneseš pobjedu.</span></p>

<p class="MsoNormal2"><span lang="HR">Bijaše pak dogovor da pobjednik bude onaj tko
prvi donese vode iz nekoga dalekog studenca.</span></p>

<p class="MsoNormal2"><span lang="HR">Jedan vrč dadoše trkaču, a drugi kraljevoj
kćeri, i njih dvoje udariše u trk istog trena. Ali dok je kraljevna pretrčala
tek malen dio staze, trkača više ni živa duša nije mogla dogle</span><span lang="HR">d</span><span lang="HR">ati — on naprosto nestao, bijaše upravo kao da je
vjetar onuda prohujao.</span></p>

<p class="MsoNormal2"><span lang="HR">U tili čas stigao trkač na studenac, zahitio
pun vrč vode, pa okrenuo natrag. No na povratku ga presvojio umor, te se on
lijepo opružio po tlu, stavio vrč kraj sebe i zaspao. Prije toga, da mu
uzglavnica bude tvrda i da bi se u pravo vrijeme probudio, podmetnuo je pod
glavu konjsku lubanju što mu se ondje našla pri ruci.</span></p>

<p class="MsoNormal2"><span lang="HR">I kraljevna međuto dobro upela, svojski
podbrusila pete. Trčala ona koliko je već čovjeku dano, stigla na studenac i
svojim vrčem zahitila vode, a onda odmah pojurila natrag što je noge nose.</span></p>

<p class="MsoNormal2"><span lang="HR">Kad je na povratku vidjela trkača gdje leži i
spava, obradova se te će u sebi: »Protivnik je u mojim rukama!«</span></p>

<p class="MsoNormal2"><span lang="HR">I priđe spavaču, izli vodu iz njegova vrča te
odjuri dalje</span></p>

<p class="MsoNormal2"><span lang="HR">Sve bi po trkača i ratnika okrenulo zlo i
naopako da nije lovac, na svu sreću, stajao gore na dvorima i svojim oštrim okom
pratio i vidio što se zbiva.</span></p>

<p class="MsoNormal2"><span lang="HR">»Ne smijemo nikako dopustiti da nas kraljevska
kći nadmudri i pobjedu nam pred nosom otme!« odluči on.</span></p>

<p class="MsoNormal2"><span lang="HR">I napuni pušku, dobro nanišani te ispali tako
umješno da je izbio konjsku lubanju ispod trkača, a nije mu povrijedio ni vlas
na glavi.</span></p>

<p class="MsoNormal2"><span lang="HR">Probudio se trkač, poskočio i razabrao da mu
je vrč prazan i da je kraljevska kći već odmakla daleko ispred njega.</span></p>

<p class="MsoNormal2"><span lang="HR">Ali on nije gubio hrabrost, nije klonuo duhom,
nego je brže-bolje ščepao vrč, odjurio natrag na studenac, opet zahitio vode,
potekao s punim vrčem na dvore i stigao desetak časaka prije kraljevne.</span></p>

<p class="MsoNormal2"><span lang="HR">— Vidite li — pohvali se trkač na cilju — tek
sam sada protegao noge, jer se ono prije i ne može nazvati trčanjem.</span></p>

<p class="MsoNormal2"><span lang="HR">Ne bijaše pravo kralju, još manje njegovoj
kćeri, nije se ona mirila s tim da je odvede običan isluženi vojnik, pa se otac
i kći počeše savjetovati i dogovarati kako da se riješe i nepriličnog vojnika i
njegovih nemilih drugova.</span></p>

<p class="MsoNormal2"><span lang="HR">Naposljetku će kralj svojoj kćeri, tješeći je:</span></p>

<p class="MsoNormal2"><span lang="HR">— Smislio sam što i kako valja, pronašao sam
lijek. Ne treba ti se bojati, neće oni nikad više ovamo.</span></p>

<p class="MsoNormal2"><span lang="HR">A onda se obrati nepoželjnima:</span></p>

<p class="MsoNormal2"><span lang="HR">— Red je sada da se svi zajedno proveselite,
da se počastite, bit će vam jela i pila.</span></p>

<p class="MsoNormal2"><span lang="HR">I odvede ih u prostoriju koja je imala pod i
vrata od željeza, a prozori joj bili zaštićeni željeznim rešetkama. U prostoriji
prostrt dugačak stol, na njemu sve sama birana jela.</span></p>

<p class="MsoNormal2"><span lang="HR">— Izvolite samo, služite se, uživajte! — reče
kralj te ih ostavi.</span></p>

<p class="MsoNormal2"><span lang="HR">Kad je izišao, a oni ostali unutri, naredi
kralj svojim slugama da zatvore vrata i da ih zakračunaju. Potom zapovjedi
kuharu da dobro podloži vatru pod onom prostorijom i da navaljuje oganj sve dok
se željezni pod ne užari i ne usije.</span></p>

<p class="MsoNormal2"><span lang="HR">Pošto je kuhar učinio svoje i navalio oganj,
prostorija se vraški zagrijala, a šestoricu bjelosvjetskih skitnika obuze takva
vrućina dok su gozbovali te mišljahu da je to od jela i pila. Ali kako je
vrućina postajala nepodnošljiva i bivala sve jača, htjedoše oni izići, a kad
tamo — vrata i prozori zatvoreni. Tek tada razabraše da ih je kralj naumio
ugušiti.</span></p>

<p class="MsoNormal2"><span lang="HR">— E, nećeš, brajane, ne! Neće ti ta uspjeti! —
oduši onaj svat sa šeširićem na uhu. — Pustit ću ja mraz i studen pred kojom će
se vatra postidjeti i sakriti.</span></p>

<p class="MsoNormal2"><span lang="HR">I to rekavši, svoj nahereni šeširić ustače na
glavu kako i treba, namjesti ga uspravno i ravno, a nato odmah pade mraz i
steže studen da je sve pucalo: ispari ona vrućina posvema, a sva jela u
zdjelama i na pladnjevima dobiše ledenu skramu.</span></p>

<p class="MsoNormal2"><span lang="HR">Pošta je izminuo koji sat, kralj pomisli da su
se neugodni gosti već ugušili od vrućine, pa naredi da se otvore vrata: htjede
da sve vidi svojim očima. Ali kad se vrata otvoriše, imade što i vidjeti: pred
njim sva šestorica živa i zdrava!</span></p>

<p class="MsoNormal2"><span lang="HR">Kazaše gozbovatelji kako im je drago što mogu
van odande, da se malko ugriju, jer je unutri strašno hladno, od silne studeni
sva se jela u led pretvorila.</span></p>

<p class="MsoNormal2"><span lang="HR">Gnjevan, kralj se uputi dolje, siđe kuharu te
ga izruži na sva usta i na kraju upita zašto nije uradio onako kako mu je
zapovje</span><span lang="HR">đ</span><span lang="HR">eno.</span></p>

<p class="MsoNormal2"><span lang="HR">Kuhar se branio:</span></p>

<p class="MsoNormal2"><span lang="HR">— Velik sam oganj navalio, evo pogledajte
sami.</span></p>

<p class="MsoNormal2"><span lang="HR">Kad je kralj vidio kakva silna vatra gori pod
željeznom prostorijom, razabra da onoj šestorici neće tako lako doskočiti ni
nauditi.</span></p>

<p class="MsoNormal2"><span lang="HR">Uzeo kralj razmišljati i dovijati se kako da
se otarasi nemilih gostiju. Pozvao je preda se ratnika te mu predložio:</span></p>

<p class="MsoNormal2"><span lang="HR">— Želiš li zlata, možeš ga dobiti koliko te
volja, ali ti se valja odreći prava na moju kćer.</span></p>

<p class="MsoNormal2"><span lang="HR">— U redu je, kralju gospodaru — prihvati
ratnik — daj mi zlata koliko moj sluga može ponijeti, pa ću se odreći tvoje
kćeri.</span></p>

<p class="MsoNormal2"><span lang="HR">Kralj bijaše s time sporazuman, a ratnik
nastavi:</span></p>

<p class="MsoNormal2"><span lang="HR">— Dobro je, eto me onda za četrnaest dana po blago.</span></p>

<p class="MsoNormal2"><span lang="HR">Ode ratnik i sazva sve krojače iz kraljevine da
četrnaest dana sjede i šiju dok mu ne sašiju golemu vreću kakvu je zamislio.
Kad vreća bijaše ura</span><span lang="HR">đ</span><span lang="HR">ena, morade je
na rame prebaciti i s njome kralju otići onaj jakota što je mogao drveće čupati
iz korijena.</span></p>

<p class="MsoNormal2"><span lang="HR">Kad ga kralj ugleda, reče uplašen:</span></p>

<p class="MsoNormal2"><span lang="HR">— Kakav je to jakota, što na ramenu može
ponijeti balu platna golemu kao kuća!</span></p>

<p class="MsoNormal2"><span lang="HR">Prepao se kralj i u sebi nadovezao: »Koliko li
će mi onda pustog blaga odnijeti!«</span></p>

<p class="MsoNormal2"><span lang="HR">Naredi potom da donesu bačvu zlata: nosilo je
šesnaest najjačih momaka. Ali je jakota zahvati jednom rukom, prebaci je u
svoju vreću i nato procijedi:</span></p>

<p class="MsoNormal2"><span lang="HR">— A zašto ne biste odmah donijeli koliko
priliči? Ovim će se jedva dno pokriti!</span></p>

<p class="MsoNormal2"><span lang="HR">Kralj zapovijedao, i malo-pomalo ode sve
njegovo blago: jakota ga samo trpao u vreću. Uza sve to vreća ne bijaše ni do
polovine nakljukana.</span></p>

<p class="MsoNormal2"><span lang="HR">— Hajde, svojski prionite! Još ovamo! — uzvikivao
jakota. — Te mrvice neće nikad vreću napuniti!</span></p>

<p class="MsoNormal2"><span lang="HR">Ne preostade im drugo nego dopremiti još sedam
tisuća volujskih kola sa zlatom iz sve kraljevine, a jakota sve potrpa u svoju
vreću zajedno s ujarmljenim volovima.</span></p>

<p class="MsoNormal2"><span lang="HR">— Ne želim biti sitničav — priklopi jakota. — Uzimam
sve upoprijeko, što god naiđe, samo da se vreća napuni.</span></p>

<p class="MsoNormal2"><span lang="HR">Pošto je sve odreda potrpao, sveudilj ostade
još dovoljno mjesta u njegovoj proždrljivoj vreći.</span></p>

<p class="MsoNormal2"><span lang="HR">— Hja, valja zasvirati i za pas zadjenuti, pa
ću evo i ja završiti — oduši jakota. — Može se vreća zavezati sve ako i nije
nabijena.</span></p>

<p class="MsoNormal2"><span lang="HR">Tako reče, prebaci vreću na rame pa sa svojim
druzima krenu odande.</span></p>

<p class="MsoNormal2"><span lang="HR">Kad je kralj vidio kako mu jedan jedini čovjek
odnosi svekoliko blago što ga bijaše u kraljevini, žestoko se razbjesni, pa
zapovjedi svojim konjanicima da se natisnu u potjeru za onom šestoricom i da
jakoti preotmu vreću. Dvije cijele pukovnije pošle na šestoricu.</span></p>

<p class="MsoNormal2"><span lang="HR">Ubrzo su kraljevski konjanici dostigli
nepoželjne te im viknuli:</span></p>

<p class="MsoNormal2"><span lang="HR">— Stoj, zarobljeni ste! Odložite vreću sa
zlatom, ili ćemo vas sasjeći!</span></p>

<p class="MsoNormal2"><span lang="HR">— Što to velite? — dočeka puhalo. — Mi da smo
vaši zarobljenici? Prije ćete svi vi poletjeti i zaigrati zrakom kuda koji!</span></p>

<p class="MsoNormal2"><span lang="HR">Neki vodnik zamoli da mu se smiluju i da ga ne
otpuhnu — ima, reče, devet rana na sebi, a valjan je i čestit momak, ne
zaslužuje takvu sudbinu koja je na ruglo i sramotu. Puhalo nato malko popusti
te reče vodniku, koji je sada mogao otići nepovrijeđen:</span></p>

<p class="MsoNormal2"><span lang="HR">— Dobro je, lijepo se vrati i kaži kralju neka
pošalje još više konjanika, želja me nosi da ih sve otpuhnem i zrakom razvitlam.</span></p>

<p class="MsoNormal2"><span lang="HR">Kad je primio izvješće i poruku, kralj reče:</span></p>

<p class="MsoNormal2"><span lang="HR">— Pustimo đavle neka samo idu! Nisu oni kao
što je druga čeljad, nisu to nikako obični ljudi.</span></p>

<p class="MsoNormal2"><span lang="HR">A ona šestorica lijepo odniješe pusto blago
kući, razdijeliše ga među sobom, i do smrti poživješe zadovoljni i sretni.</span></p>

</div>

</body></html>
