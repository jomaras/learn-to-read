<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Bajke i priče</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body vlink="black" link="#000000" class="calibre">
<div class="WordSection">
<h1 id="calibre_toc_23" class="calibre4"><a name="_Toc362253525" class="pcalibre pcalibre1 calibre1" id="_Toc362253525"><span lang="HR" class="calibre1">PAL</span></a><span lang="HR" class="calibre1">Č</span><span lang="HR" class="calibre1">I</span><span lang="HR" class="calibre1">Ć</span></h1>

<p class="MsoNormal2"><span lang="HR">Ono vam nekoć bio siromašan seljak: sjedio on
uvečer kraj ognjišta te čarkao i poticao vatru da se ne utuli, a žena mu prela.
I dok su tako sjedili, reći će on ženi:</span></p>

<p class="MsoNormal2"><span lang="HR">— Baš je tužno što nemamo djece. Sama se
tišina slegla u našoj kući, dok se u drugima buka čuje i veselje ondje domuje.</span></p>

<p class="MsoNormal2"><span lang="HR">— Jest, baš je tako — prihvati žena s uzdahom.
— Kad bismo imali ma i jedno dijete, sve ako bi bilo maleno kao palac, duša bi
mi se radovala: mi bismo ga od srca voljeli.</span></p>

<p class="MsoNormal2"><span lang="HR">Dogodilo se nakon toga da je žena nekako
pobolijevala, a poslije sedam mjeseci rodila dijete, zdravo zdravcato, ali
maleno majušno, nimalo veće od palca.</span></p>

<p class="MsoNormal2"><span lang="HR">— Kako željeli, tako i dočekali — rekoše
roditelji.</span></p>

<p class="MsoNormal2"><span lang="HR">— Ali je to ipak naše drago dijete, i tako
treba da bude.</span></p>

<p class="MsoNormal2"><span lang="HR">I onakva ga mala majušna nazvaše Palčićem.</span></p>

<p class="MsoNormal2"><span lang="HR">Valjano su ga hranili, ni u čemu nije
oskudijevao, no dijete nikako da poraste, nego svejednako ostao mališ kakav
bijaše i kad se istom rodio. Ali mu se po očima razabiralo da je bistro
stvorenje, a ubrzo se i pokazalo da je okretan i pametan, spretan i uspješan u
svemu čega se prihvati.</span></p>

<p class="MsoNormal2"><span lang="HR">Jednog dana seljak naumio u šumu, da nasiječe
drva. I dok se spremao za odlazak onamo, reče govoreći sam sa sobom:</span></p>

<p class="MsoNormal2"><span lang="HR">— Eh, baš bi mi valjalo da imam koga da
poslije za mnom doveze kola.</span></p>

<p class="MsoNormal2"><span lang="HR">— Hej, oče! — javi se Palčić. — Ja ću ti kola
dovesti! Ne tari glave, navrijeme ću biti u šumi.</span></p>

<p class="MsoNormal2"><span lang="HR">Čovjek se na to nasmija te će mališanu:</span></p>

<p class="MsoNormal2"><span lang="HR">— Otkud bi to moglo biti? Pa ti si premalen da
bi mogao voditi konja na uzdi.</span></p>

<p class="MsoNormal2"><span lang="HR">— Ne brini, oče. Neka mati samo upregne, a ja
ću se smjestiti konju u uho te mu govoriti kuda i kako treba da ide.</span></p>

<p class="MsoNormal2"><span lang="HR">— Dobro — prihvati otac — valja i to jednom
pokušati.</span></p>

<p class="MsoNormal2"><span lang="HR">Kad je došao čas, majka upreže konja u kola, a
Palčića metnu konju u uho; mališ tada uze konju podvikivati kamo će i na koju
stranu.</span></p>

<p class="MsoNormal2"><span lang="HR">— Đi - ho, naprijed!</span></p>

<p class="MsoNormal2"><span lang="HR">I sve je išlo kako valja, bijaše kao da kakav
majstor upravlja kolima, koja su pravim putem usmjerila u šumu.</span></p>

<p class="MsoNormal2"><span lang="HR">Kad su kola izbila na neki zavijutak, mališ
viknu konju:</span></p>

<p class="MsoNormal2"><span lang="HR">— Haj, nalijevo, nalijevo!</span></p>

<p class="MsoNormal2"><span lang="HR">Upravo u taj čas naišla dvojica stranih ljudi.</span></p>

<p class="MsoNormal2"><span lang="HR">— Što je to, za ime Božje! — u čudu će jedan od
njih. — Gle, kola voze i netko podvikuje konju, a nigdje kočijaša vidjeti!</span></p>

<p class="MsoNormal2"><span lang="HR">— Nisu to čisti poslovi — pritače drugi. — Nego,
pođimo mi za kolima, da vidimo kamo će ona i gdje će stati.</span></p>

<p class="MsoNormal2"><span lang="HR">A kola odande ravno u šumu, pravo onamo gdje
je seljak sjekao drva.</span></p>

<p class="MsoNormal2"><span lang="HR">Kad je Palčic ugledao oca, viknu mu:</span></p>

<p class="MsoNormal2"><span lang="HR">— Vidiš, oče, evo me s kolima, stigao sam. A sada
me lijepo skini!</span></p>

<p class="MsoNormal2"><span lang="HR">Otac lijevom prihvati konja za oglav, a desnom
iz konjskog uha izvadi sinčića, koji, kada se nađe na tlu, vedar i veseo sjede
na slamku.</span></p>

<p class="MsoNormal2"><span lang="HR">Kad su ona dvojica tuđinaca ugledala Palčića,
zinuše od čuda i ne znadoše što bi na sve rekli. Najposlije jedan povede onoga
drugog ustranu te mu kaza:</span></p>

<p class="MsoNormal2"><span lang="HR">— Čujder, taj bi nam maleni mogao biti na
korist i donijeti nam sreću kad bismo ga u kojem velikom gradu pokazivali za
novac. Moramo ga kupiti.</span></p>

<p class="MsoNormal2"><span lang="HR">I priđoše seljaku te mu predložiše:</span></p>

<p class="MsoNormal2"><span lang="HR">— Hajde prodaj nam tog mališana, dobro će mu u
nas biti.</span></p>

<p class="MsoNormal2"><span lang="HR">— Ni govora o tome! — uzvrati otac. — To je
moje miljenče, i ne bih ga dao ni za svekoliko zlato na svijetu.</span></p>

<p class="MsoNormal2"><span lang="HR">A Palčić, kad je čuo to o prodaji, uspe se po
naborima očeva kaputa, stade ocu na rame te mu šapnu na uho:</span></p>

<p class="MsoNormal2"><span lang="HR">— Samo me prodaj, oče, već ću se ja vratiti.</span></p>

<p class="MsoNormal2"><span lang="HR">Nato ga otac dade onoj dvojici za lijepe
novce.</span></p>

<p class="MsoNormal2"><span lang="HR">— Kamo bi htio da te smjestimo? — upitaše oni.</span></p>

<p class="MsoNormal2"><span lang="HR">— Hja, možete me staviti za šešir, na obod: tuda
mogu šetati uokolo i uživati promatrajući krajinu, a nema bojazni da ozgo
padnem.</span></p>

<p class="MsoNormal2"><span lang="HR">Učiniše mu po volji, pa kad se on pozdravio s
ocem, stranci s njime krenuše odande.</span></p>

<p class="MsoNormal2"><span lang="HR">Išli oni tako sve dok se nije umračalo, a onda
će im mališan:</span></p>

<p class="MsoNormal2"><span lang="HR">— Spustite me sada, nužda mi je.</span></p>

<p class="MsoNormal2"><span lang="HR">— Ne brini, ostaj gdje jesi — odgovori mu onaj
na čijem se šeširu mališ nalazio. — Ne marim i ne smeta me, i od ptica kadikad
mi štogod padne na šešir.</span></p>

<p class="MsoNormal2"><span lang="HR">— A, nikako! — oprije se Palčić. — I ja dobro
znam što je red i pristojnost: samo vi mene brže spustite!</span></p>

<p class="MsoNormal2"><span lang="HR">Onaj mu učini po želji: skide šešir s glave i
mališana stavi u polje pokraj puta. Mališan nato uze skakati i puzati među
grudama zemlje, i najednom — <span class="calibre9"> — </span>hop! — uvuče
se u mišju rupu koju je i tražio.</span></p>

<p class="MsoNormal2"><span lang="HR">— Laku noć, gospodo! — dovikne im odande
porugljivo. — Samo vi opletite kući bez mene.</span></p>

<p class="MsoNormal2"><span lang="HR">Oni odmah priskočili te uzeli štapovima bosti
po mišjoj rupi, ali im uzalud sav trud: Palčić se zavlačio sve dublje, pa kako
se uto već i sasvim stisla tama, ne preostade im drugo nego da krenu kući,
ljuti i opuhana tobolca, to jest prazne kese.</span></p>

<p class="MsoNormal2"><span lang="HR">Kad je Palčić razabrao da su se ona dvojica udaljila,
ispuza on iz podzemnog hodnika na površje.</span></p>

<p class="MsoNormal2"><span lang="HR">»Tako je pogibeljno hodati po polju u ovoj
tami«, pomisli on. »Lako ćeš tu slomiti i vrat i nogu.«</span></p>

<p class="MsoNormal2"><span lang="HR">Sva sreća, naišao je na praznu puževu kućicu,
te će u sebi:</span></p>

<p class="MsoNormal2"><span lang="HR">»Bogu hvala, ovdje mogu bez straha prenoćiti.«</span></p>

<p class="MsoNormal2"><span lang="HR">I to rekavši, smjesti se u praznu puževu
kućicu.</span></p>

<p class="MsoNormal2"><span lang="HR">Nedugo zatim, baš kad mu se počeo san na oči
namicati, oču on gdje nailaze nekakva dvojica, od kojih će jedan drugomu:</span></p>

<p class="MsoNormal2"><span lang="HR">— Kako ćemo upriličiti da operušamo župnika
bogatuna, da mu dignemo novac i srebrninu?</span></p>

<p class="MsoNormal2"><span lang="HR">—</span><span lang="HR"> To bih ti ja mogao reći
— javi se Palčić.</span></p>

<p class="MsoNormal2"><span lang="HR">— Što je to bilo? — u čudu će lupež, uplašen.
— Ta čuo sam gdje netko govori.</span></p>

<p class="MsoNormal2"><span lang="HR">Dvojica lupeža zastala, počela osluškivati.
Palčić pak nastavi:</span></p>

<p class="MsoNormal2"><span lang="HR">— Uzmite me sa sobom, pa ću vam pomoći.</span></p>

<p class="MsoNormal2"><span lang="HR">— A gdje si ti?</span></p>

<p class="MsoNormal2"><span lang="HR">— Pogledajte po tlu, osluhnite i pripazite
odakle dopire glas — odgovori im Palčić.</span></p>

<p class="MsoNormal2"><span lang="HR">Naposljetku ga lupeži otkriše i podigoše sa
zemlje.</span></p>

<p class="MsoNormal2"><span lang="HR">— A kako ćeš nam ti pomoći, patuljčiću! — u čudu
će oni.</span></p>

<p class="MsoNormal2"><span lang="HR">— Gledajte — uze im objašnjavati Palčić — lijepo
ću se provući kroza željezne rešetke u župnikov stan te vam iznutra dodati van
što želite.</span></p>

<p class="MsoNormal2"><span lang="HR">— Dobro je — prihvatiše oni — vidjet ćemo što možeš
i umiješ.</span></p>

<p class="MsoNormal2"><span lang="HR">Kad su stigli do župnog dvora, provuče se
Palčić unutra te odande uze u sav glas dovikivati:</span></p>

<p class="MsoNormal2"><span lang="HR">— Hoćete li sve što je ovdje unutri?</span></p>

<p class="MsoNormal2"><span lang="HR">— Tiho, govori tiho, da koga ne probudiš! —  upozoravali
ga lupeži.</span></p>

<p class="MsoNormal2"><span lang="HR">Ali Palčić kao da ih nije čuo ni razumio,
okrenuo opet vikati:</span></p>

<p class="MsoNormal2"><span lang="HR">— Što biste željeli? Želite li sve što je
ovdje?</span></p>

<p class="MsoNormal2"><span lang="HR">Čula to sluškinja što je spavala u susjednoj
prostoriji, pridigla se u postelji i naćulila uši.</span></p>

<p class="MsoNormal2"><span lang="HR">A lupeži, uplašeni Palčićevom vikom, uzmakli malko
od župnog dvora, ali uskoro opet skupiše hrabrost, pomislivši: »Pa taj nam se
mališ samo podruguje.« I tako se vratiše.</span></p>

<p class="MsoNormal2"><span lang="HR">— A sad, maleni, jednom se uozbilji i dodaj
nam štogod odatle! — šapnuše Palčiću.</span></p>

<p class="MsoNormal2"><span lang="HR">Ali Palčić opet udari u sav glas vikati:</span></p>

<p class="MsoNormal2"><span lang="HR">— Sve ću vam, evo, dati, samo pružite ruke
ovamo unutra!</span></p>

<p class="MsoNormal2"><span lang="HR">Čula to sasvim jasno sluškinja što je
osluškivala, pa skočila iz postelje i dojurila onamo, a lopovi nato uhvatili
maglu, strugnuli odande i bježali kao da im je sam đavo za petama.</span></p>

<p class="MsoNormal2"><span lang="HR">Kad nije nikog zatekla i ništa vidjela,
sluškinja ode da užeže svijeću. Dok se ona vratila s upaljenom svijećom, Palčić
se dotle prokrao van i ušuljao u sjenik a da ga nitko nije opazio.</span></p>

<p class="MsoNormal2"><span lang="HR">Pošto je pretražila sve kute i zakutke, a
ništa nije našla, sluškinja se najposlije vrati u postelju, uvjerena da je sve
samo sanjala kraj otvorenih očiju i ušiju.</span></p>

<p class="MsoNormal2"><span lang="HR">Palčić se u sjeniku motao i pentrao po vlatima
sijena dok sebi nije našao lijepo mjestance za počinak. Namjerio je tu odmarati
se i prespavati, a kad svane, vratiti se kući, svojim roditeljima.</span></p>

<p class="MsoNormal2"><span lang="HR">On jedno smislio, a sudbina drugo odredila
valjalo mu još ponešto preko glave preturiti. Jest, mnogo je jada i nevolja na
svijetu!</span></p>

<p class="MsoNormal2"><span lang="HR">Ustala sluškinja odmah kad je zora prosivjela,
krenula da blago nahrani. I najprije se navratila u sjenik zahvatiti naručaj
sijena. Uzela ga ona, i to upravo ondje gdje je ležao i spavao jadni Palčić, pa
sa sijenom zahvatila i njega. A on spavao tako tvrdim snom da nije ništa ni
osjetio: prenuo se oda sna i razbudio istom kad se našao u kravljim ustima koja
su ga zgrabila zajedno sa sijenom.</span></p>

<p class="MsoNormal2"><span lang="HR">»Bože dragi, kako sam to dospio u valjaonicu!«
uzdahnu Palčić. Ali ubrzo razabra kamo je zapravo upao. Valjalo mu dobro paziti
da se ne nađe među zubima i ne bude samljeven. Naposljetku ga kravlji jezik ipak
sa sijenom otisnu dolje u burag — kliznu on kravi u želudac.</span></p>

<p class="MsoNormal2"><span lang="HR">»Vidi, vidi, pa u ovoj su sobi zaboravili
prozore«, zagun</span><span lang="HR">đ</span><span lang="HR">a Palčić. »Sunce
ovamo ne dopire i ne sja, a ni drugi kakav posvjet nisu unijeli.« Nikako mu ne bijaše
po volji to boravište, a što je još ponajgore, neprestano naviralo novo sijeno
na vrata pa unutra, i sve manje prostora bivalo. Naposljetku on u strahu zavika
što ga grlo nosi:</span></p>

<p class="MsoNormal2"><span lang="HR">— Nemojte mi više navaljivati nove hrane,
nemojte mi je više donositi!</span></p>

<p class="MsoNormal2"><span lang="HR">Sluškinja je baš tada muzla kravu. Kad je čula
one povike i zapomaganja, a nije nikoga vidjela — i pogotovu kad je razabrala
da je to onaj isti glas što ga je čula i noću — toliko se uplašila da se
izvrnula i pala sa svoga tronošca i sve mlijeko prolila. Kao bez glave odjurila
je gospodaru i zavikala:</span></p>

<p class="MsoNormal2"><span lang="HR">— Ah, gospodine župniče, za ime Božje! Krava
je progovorila!</span></p>

<p class="MsoNormal2"><span lang="HR">— Nisi ti pri zdravoj pameti! — dočeka župnik.
— Odakle bi krava govorila?</span></p>

<p class="MsoNormal2"><span lang="HR">Ipak ode u staju da vidi što je posrijedi, ali
tek što uđe, začu neobičan glas — Palčić opet vikao:</span></p>

<p class="MsoNormal2"><span lang="HR">— Nemojte mi više navaljivati nove hrane!
Nemojte mi je više donositi!</span></p>

<p class="MsoNormal2"><span lang="HR">Nato se prepade i sam župnik — bijaše uvjeren
da je u kravu đavo ušao. Zato naredi da je zakolju. Pošto su je zaklali i
rasporili, želudac, u kojem se nalazio Palčić, hitiše na smetište.</span></p>

<p class="MsoNormal2"><span lang="HR">Mučio se Palčić da se provrti i van progura, i
baš kad htjede proturiti glavu, eto nove nesreće: naišao gladan vuk i u jedan
zalogaj — mljas! — proždro cio želudac.</span></p>

<p class="MsoNormal2"><span lang="HR">Ali se Palčić ne dade ustrašiti, nije gubio
hrabrosti. »Možda bih se s vukom mogao i nagoditi«, pomisli te odmah povika
vuku iz trbuha:</span></p>

<p class="MsoNormal2"><span lang="HR">— Dragi vuče, znam za tebe izvrstan zalogaj.</span></p>

<p class="MsoNormal2"><span lang="HR">—</span><span lang="HR"> A gdje bih došao do
njega? — upita vuk.</span></p>

<p class="MsoNormal2"><span lang="HR">— Uputit ću te na pravu kuću: lako ćeš se
provući kroz okance u smočnicu i naći ondje kolača, slanine i kobasica koliko
ti srce želi — objasni mu Palčić i točno opisa kuću svoga oca.</span></p>

<p class="MsoNormal2"><span lang="HR">Vuk nije čekao da mu se dvaput kaže, nego on
odmah onamo: provuče se kroz otvor u smočnicu i nakljuka se do guše.</span></p>

<p class="MsoNormal2"><span lang="HR">Pošto se nažderao, htjede izići odande, ali
bijaše tako nabijen, tako debeo, da više nije mogao istim putem van.</span></p>

<p class="MsoNormal2"><span lang="HR">Upravo je s tim Palčić i računao, pa je u
vučjem trbuhu udario u silnu graju i buku i okrenuo vikati što ga grlo nosi.</span></p>

<p class="MsoNormal2"><span lang="HR">— Umukni, nesrećo! — režao vuk. — Probudit ćeš
ljude!</span></p>

<p class="MsoNormal2"><span lang="HR">— Što onda! — otrže mališ. — Ti si se dobro
naklopao, pa zašto se ne bih i ja proveselio.</span></p>

<p class="MsoNormal2"><span lang="HR">I odčepi iznova vikati koliko god mogaše.</span></p>

<p class="MsoNormal2"><span lang="HR">Na tu se viku najposlije probudiše Palčićevi
roditelji i pojuriše prema smočnici. Proviriše kroz pukotinu, pa kad opaziše
vuka gdje se bânî u smočnici, otac ode po sjekiru, a mati po oštru kosu.</span></p>

<p class="MsoNormal2"><span lang="HR">— Drži se za mnom — upozori muž ženu na ulazu
u smočnicu. — Kad ga ja mlatnem sjekirom po glavi, a slučajno ga još ne
dokrajčim, onda ti navali i trbuh mu raspori!</span></p>

<p class="MsoNormal2"><span lang="HR">Kad je Palčić čuo očev glas, povika:</span></p>

<p class="MsoNormal2"><span lang="HR">— Evo me ovdje, dragi oče, u vučjoj sam
utrobi!</span></p>

<p class="MsoNormal2"><span lang="HR">— Bogu hvala, opet smo našli svoje drago
dijete! — radosno će otac, te kaza ženi da makne kosu, kako ne bi ranila
Palčića.</span></p>

<p class="MsoNormal2"><span lang="HR">Zatim zamahnu sjekirom i smjeri vuka po glavi,
tako da se zvijer u onaj mah sruši dokrajčena. Potom vuku rasporiše utrobu te
izvukoše mališana.</span></p>

<p class="MsoNormal2"><span lang="HR">— Ah — uzdahnu otac — koliko smo muke zbog
tebe premučili, u kakvoj smo brizi bili!</span></p>

<p class="MsoNormal2"><span lang="HR">— Eh, oče, mnogo sam po svijetu hodio! Bogu
hvala što opet mogu čist zrak udisati!</span></p>

<p class="MsoNormal2"><span lang="HR">— A kuda si sve obilazio, gdje si to bio?</span></p>

<p class="MsoNormal2"><span lang="HR">— Ah, oče, bio sam najprije u mišjoj rupi, pa
u kravljem buragu, pa u vučjem trbuhu, a sad evo ostajem s vama.</span></p>

<p class="MsoNormal2"><span lang="HR">— A mi te više nećemo prodati nizašto na
svijetu govorili roditelji, milujući i ljubeći svoje miljenče, svoga dragog
Palčića.</span></p>

<p class="MsoNormal2"><span lang="HR">I dadoše mu jela i pila, i novo mu ruho
naručiše, jer se ono na njemu od puta otrcalo i razderalo.</span></p>

</div>

</body></html>
