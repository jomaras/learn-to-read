<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Bajke i priče</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body vlink="black" link="#000000" class="calibre">
<div class="WordSection">
<h1 id="calibre_toc_14" class="calibre4"><a name="_Toc362253516" class="pcalibre pcalibre1 calibre1" id="_Toc362253516"><span lang="HR" class="calibre1">ZLATNA PTICA</span></a></h1>

<p class="MsoNormal2"><span lang="HR">Davno nekoć živio vam kralj što je za dvorima
imao lijep perivoj, a tu raslo drvo što je nosilo same zlatne jabuke. Kad bi
drvo donijelo plodove, brojili su zlatne mu jabuke i o tome izvješćivali
kralja. Ali nekog jutra moradoše javiti kralju da nema jedne dragocjene jabuke.</span></p>

<p class="MsoNormal2"><span lang="HR">— Valja postaviti stražu i svake noći pod
drvetom stražariti! — zapovjedi kralj.</span></p>

<p class="MsoNormal2"><span lang="HR">Imao kralj trojicu sinova pa najstarijega odredi
da iduće noći drži stražu u vrtu, pod drvetom. Ali kad je izbila ponoć, nije se
sinak mogao snu oteti nego zaspa, tako te ujutro opet ne bijaše jedne jabuke.</span></p>

<p class="MsoNormal2"><span lang="HR">Druge noći morade drugi sin stražariti, ali ni
on ne bijaše bolje sreće: i njemu se pridrijemalo, pa kad je izbila ponoć,
zaspa i on, i tako je ujutro i opet nedostajala jedna jabuka.</span></p>

<p class="MsoNormal2"><span lang="HR">Sada dođe red na trećeg sina da čuva stražu.
Bijaše on spreman da te noći bdi, ali kralj nije baš imao pouzdanja u najmlađega:
mišljaše da će ovaj još manje postići negoli njegova braća. Ali kako je najmlađi
kraljević uporno molio, najposlije mu dopusti.</span></p>

<p class="MsoNormal2"><span lang="HR">I tako treće noći najmlađi sin ode u vrt da
stražari. Legao momak pod drvo, bdio i stražario i nije dopustio da ga san
nadvlada i presvoji. Kad je izbila ponoć, nešto zašušta zrakom, i on na
mjesečini opazi kako dolijeće ptica kojoj je perje sve od zlata te blista na
mjesečevu sjaju. Ptica sletje na drvo, i baš je otkinula jedan zlatni plod
kadli momak na nju odape strijelu sa svog luka. Strijela je ptici samo okrznula
perje, iščupala joj jedno zlatno pero: ptica odletjela, a pero pade kraljeviću do
nogu.</span></p>

<p class="MsoNormal2"><span lang="HR">On ga podiže te ujutro odnese kralju i
pripovjedi mu što je noću doživio.</span></p>

<p class="MsoNormal2"><span lang="HR">Kralj sazva svoje vijeće, i svaki mu u vijeću
izjavi da takvo pero vrijedi silnog blaga.</span></p>

<p class="MsoNormal2"><span lang="HR">— Ako je tako — preuze kralj — neću mirovati
dok ne imadnem cijelu pticu.</span></p>

<p class="MsoNormal2"><span lang="HR">Najstariji sin krenu na put: uzdao se on u
svoju pamet i mislio da će već naći zlatnu pticu. Pošto je neko vrijeme tako
išao, vidje gdje na okrajku šume sjedi lisica. Odmah se on maši svoje puške te
uze nišaniti.</span></p>

<p class="MsoNormal2"><span lang="HR">— Nemoj, stani! — povika mu lisica. — Nemoj me
ustrijeliti, pa ću ti zauzvrat dati dobar savjet. Znam, pošao si u potragu za
zlatnom pticom. Večeras ćeš stići u selo u kojem dvije krčme stoje jedna drugoj
sučelice. Jedna je sva rasvijetljena, u njoj je bučno i veselo. Ali ti nemoj
svratiti u nju, nego odsjedni u onoj drugoj, sve ako ti se čini mračna, jadna i
kukavna.</span></p>

<p class="MsoNormal2"><span lang="HR">»Kako mi takva glupa životinja može udijeliti
valjan i pametan savjet!« u sebi će kraljevski sin.</span></p>

<p class="MsoNormal2"><span lang="HR">I odmah opali iz puške, ali promaši, a lisica
pruži rep i nestade u šumi.</span></p>

<p class="MsoNormal2"><span lang="HR">Kraljević nastavio put, a uvečer eto ga u selo
gdje su dvije krčme, jedna nasuprot drugoj: u prvoj pjesma i pocupkivanje,
druga pak jadna i kukavna, od pogleda na nju duša ti se nasumori.</span></p>

<p class="MsoNormal2"><span lang="HR">»Bio bih baš glupan kad bih ušao u tu bijednu
krčmu, a ovu lijepu zaobišao«, pomisli kraljević. I tako uđe u bučnu i veselu,
i tu poživje lagodno, tjerajući brigu na veselje, i sasvim smetnu s uma zlatnu
pticu, zaboravi oca i svaku dobru pouku i savjet.</span></p>

<p class="MsoNormal2"><span lang="HR">Pošto je minulo neko vrijeme a najstariji se
sin sveudilj nije vraćao niti od njega bijaše glasa, to se onda drugi sin
otputi da traži zlatnu pticu.</span></p>

<p class="MsoNormal2"><span lang="HR">Kao i najstariji sin, tako i taj drugi naiđe
na lisicu, koja i njemu dade dobar savjet, ali on nije mario. Kad je došao
onamo gdje su dvije krčme, brat mu stajao na prozoru one odakle se orila pjesma
i veselje te ga pozvao unutra, a mlađi se nije skanjivao nego odmah uđe. I on
tu poživje u zabavi i veselju, i njemu se istrlo iz glave sve o zlatnoj ptici.</span></p>

<p class="MsoNormal2"><span lang="HR">I opet proteklo neko vrijeme, pa najmlađi
kraljević htio u potragu, htio i on okušati sreću, ali otac nije dopuštao.</span></p>

<p class="MsoNormal2"><span lang="HR">»Uzaludno je to«, govorio kralj, »taj će naći
zlatnu pticu još manje negoli njegova braća, a snađe li ga kakva nesreća, neće
on znati sebi pomoći. Još je on žutokljunac.«</span></p>

<p class="MsoNormal2"><span lang="HR">Ipak, kako je najmlađi sin navro da ide i
neprestano molio, kralj naposljetku pristade.</span></p>

<p class="MsoNormal2"><span lang="HR">Na rubu šume opet sjedila lisica, molila da
joj poštedi život i udijelila mu dobar savjet. Momak bijaše dobra srca i blage
ćudi te će lisici ovako:</span></p>

<p class="MsoNormal2"><span lang="HR">— Budi bez brige, mala lijo, neću ti ja ništa
nažao.</span></p>

<p class="MsoNormal2"><span lang="HR">— I nećeš se zbog toga pokajati — na to će
lisica. — A da prije stigneš, samo mi sjedni na rep.</span></p>

<p class="MsoNormal2"><span lang="HR">I tek što se pravo smjestio, lisica udari u
trk preko brda i dolina, poteče poput vjetra, tako da je sve </span><span lang="HR">zviždalo oko ušiju. Kad su stigli nadomak sela, momak ustade, posluša
dobar savjet i, ne osvrćući se, uđe pravo u neuglednu krčmu i tu u miru
prenoći.</span></p>

<p class="MsoNormal2"><span lang="HR">Kad je objutrilo, iziđe u polje, a ono ondje
već sjedi lisica. Ona mu reče:</span></p>

<p class="MsoNormal2"><span lang="HR">— Sada ću te ja dalje uputiti što ti je
činiti. Valja ti samo pravo naprijed pa ćeš doći do dvorca pred kojim leži
čitava četa vojnika. Ali ti ništa ne brini, jer će svi redom spavati i hrkati.
Kreni između njih pa ravno u dvorac. Prođi kroza sve odaje što ih ondje ima dok
se naposljetku ne nađeš u jednoj gdje visi drvena krletka, a u njoj zlatna
ptica. Ne gledaj na praznu zlatnu krletku što pokraj drvene visi za ukras.
Dobro se čuvaj i pazi da pticu ne premetneš iz loše drvene krletke u lijepu
zlatnu, jer bi mogao zlo proći.</span></p>

<p class="MsoNormal2"><span lang="HR">Pošto je to izrekla, lisica opet pruži rep, a
kraljević sjede na nj. I opet su potekli preko brda i dolina, jurili tako da su
vlasi zviždale na vjetru.</span></p>

<p class="MsoNormal2"><span lang="HR">Kad je kraljević stigao u blizinu dvorca, nađe
sve kako je lisica kazala. A kad se obreo u posljednjoj prostoriji, vidje
zlatnu pticu u drvenoj krletki, do ove visi prazna zlatna krletka, a na podu u
toj odaji razbacane tri zlatne jabuke. Momak tada pomisli kako bi bilo smiješno
i nesklapno da lijepu pticu ostavi u priprostoj i ružnoj krletki, pa on na ovoj
otvori vratašca, uze pticu i premjesti je u zlatnu krletku.</span></p>

<p class="MsoNormal2"><span lang="HR">Tek što je to učinio, ptica protisnu prodoran
krik. Probudiše se vojnici, jurnuše unutra, ščepaše momka te ga vrgoše u
tamnicu. Ujutro ga izvedoše pred sud, pa mu onda, kako je sve priznao, kraljevi
suci izrekoše smrtnu kaznu. Kralj ipak reče:</span></p>

<p class="MsoNormal2"><span lang="HR">— Poklonit ću ti život uz jedan uvjet: da mi
dovedeš zlatnog konja koji juri brže od vjetra. Učini tako pa ćeš steći
slobodu, i još ću te nagraditi: za zlatnog konja dat ću ti zlatnu pticu.</span></p>

<p class="MsoNormal2"><span lang="HR">Momak prihvati, ali je, tužan i žalostan,
duboko uzdahnuo kad je uzeo put pod noge: ta gdje da nađe zlatnog konja? Malko
je poišao, a onda odjednom ugleda staru prijateljicu lisicu kako sjedi na putu.</span></p>

<p class="MsoNormal2"><span lang="HR">— Vidiš — reče mu ona — sam si sebi na vrat
naprtio nevolju zato što me nisi poslušao. Ali ne kloni duhom, jer ću ti ipak
pomoći i kazati kako ćeš doći do zlatnog konja. Valja ti samo pravo naprijed pa
ćeš stići dvorcu gdje u staji drže zlatnog konja. Pred stajom će ležati
konjušari, ali ne brini, oni će spavati i hrkati, pa mirno možeš zlatnog konja
izvesti odande. I da znaš i pamtiš jedno: osedlaj konja lošim sedlom, onim od
drveta i kože, a nipošto zlatnim što ondje tako</span><span lang="HR">đ</span><span lang="HR">er visi, inače zlo po tebe.</span></p>

<p class="MsoNormal2"><span lang="HR">Nato lisica pruži rep, kraljević se smjesti, a
onda pojuriše preko brda i dolina tako da su vlasi na vjetru zviždale.</span></p>

<p class="MsoNormal2"><span lang="HR">Sve je bilo onako kako je lisica rekla.
Kraljević je ušao u staju gdje se nalazio zlatni konj, ali kad ga je valjalo osedlati
lošim sedlom, pomisli: »Za tako lijepu životinju bila bi bruka i sramota kad je
ne bih osedlao lijepim sedlom: jedno drugom i pripada.«</span></p>

<p class="MsoNormal2"><span lang="HR">Ali tek što ga je zlatno sedlo dotaklo, zarza
konj, tako žestoko da se sve orilo. Probudiše se konjušari, pograbiše momka i
vrgoše ga u tamnicu. A sutradan ga sud osudi na smrt. Kralj mu ipak obeća
pokloniti život, i zlatnog konja k tome, ako momak uspije dovesti mu kraljevnu
što živi u dalekom zlatnom dvorcu.</span></p>

<p class="MsoNormal2"><span lang="HR">Teška srca krenu kraljević na put. Na svoju
sreću, ubrzo naiđe na vjernu lisicu.</span></p>

<p class="MsoNormal2"><span lang="HR">— Trebalo bi da te prepustim tvojoj nesreći
reče mu lisica. — Nisi zaslužio moje pomoći, ali mi te žao, pa ću te, evo, još
jednom izvući iz nevolje. Put kojim si udario vodi te pravo zlatnom dvorcu.
Stići ćeš uvečer, a kad se umrača i kad na sve legne tišina, lijepa će
kraljevna u kupaonicu da se okupa. Kad ona uđe onamo, ti priskoči i poljubi je,
pa će ona svuda za tobom, i lako ćeš je sa sobom odvesti. Ali se dobro u pamet
uzmi i nemoj dopustiti da se ona prije toga pozdravi s roditeljima: moraš to
odbiti, inače zlo po tebe.</span></p>

<p class="MsoNormal2"><span lang="HR">Tada lisica pruži rep, kraljević se lijepo
smjesti, i onda potekoše preko brda i dolina tako da su vlasi na vjetru
zviždale.</span></p>

<p class="MsoNormal2"><span lang="HR">Kad je kraljević stigao pred zlatni dvorac, nađe
sve onako kako je lisica kazala. Čekao je dok se nije unoćalo i sve utonulo u
dubok san, pa kad je kraljevna otišla da se okupa, on priskoči te je poljubi.
Ona reče da će rado poći s njim, ali ga usrdno i sa suzama u očima uze moliti
neka joj dopusti da se najprije oprosti s roditeljima.</span></p>

<p class="MsoNormal2"><span lang="HR">U početku je odbijao njezine molbe i odmahivao
glavom, ali kako je ona sve više plakala i naposljetku klekla preda nj, on na
kraju popusti.</span></p>

<p class="MsoNormal2"><span lang="HR">Tek što je djevojka prišla očevoj postelji,
otac se probudi i svi drugi u dvorcu, te uhvatiše momka i baciše ga u tamnicu.</span></p>

<p class="MsoNormal2"><span lang="HR">— Ode ti glava, a možeš život otkupiti i naći
milost samo ako makneš brijeg što mi zaklanja vidik s prozora, ali valja da to
izvedeš u roku od osam dana. Ako uspiješ, poklanjam ti život i još ti dajem
svoju kćer u nagradu.</span></p>

<p class="MsoNormal2"><span lang="HR">Kraljević prionuo na posao, kopao i lopatao ne
popuštajući, ali kad je nakon sedam dana vidio kako je beznadno malo učinio i
kako je brijeg sedmog dana visok koliko i prvoga, zapade u veliku žalost, i
svaka ga nada ostavi.</span></p>

<p class="MsoNormal2"><span lang="HR">Uvečer sedmog dana pojavi se pred njim lisica
te će mu ovako:</span></p>

<p class="MsoNormal2"><span lang="HR">— Ne znam zašto se s tobom mučim, ne
zaslužuješ to. Ali idi pa se naspavaj, a o brijegu pobrinut ću se ja umjesto tebe.</span></p>

<p class="MsoNormal2"><span lang="HR">Kad se momak ujutro probudio i pogledao kroz
prozor, brijega više nije bilo. Sav radostan požuri se pred kralja te ga
izvijesti da je pogodba ispunjena, a kralj već ne imade kud ni kamo nego
održati riječ i momku dati svoju kćer.</span></p>

<p class="MsoNormal2"><span lang="HR">Krenuli kraljević i kraljevna zajedno iz
dvorca, i ne potraja dugo kadli pred njih izbi vjerna lisica.</span></p>

<p class="MsoNormal2"><span lang="HR">— Najbolje doduše imaš — prozbori mu lisica — ali
uz djevojku iz zlatnog dvorca ide i zlatni konj.</span></p>

<p class="MsoNormal2"><span lang="HR">— A kako ću do njega? — upita momak.</span></p>

<p class="MsoNormal2"><span lang="HR">— Evo ću ti reći — odgovori lisica. — Ponajprije
ljepojku odvedi onom kralju koji te i poslao u zlatni dvorac. Kad je njemu
dovedeš, nastat će silna radost i veselje, pa će oni ondje rado preda te
izvesti zlatnog konja i tebi ga dati.</span></p>

<p class="MsoNormal2"><span lang="HR">— Jest — odgovori momak — ali ja ne želim
ostati bez svoje ljepojke.</span></p>

<p class="MsoNormal2"><span lang="HR">— I nećeš — preuze lisica. — Nego, kad ti
dovedu konja, ti odmah uzjaši pa ozgo svima redom pruži ruku u pozdrav: rukuj
se sa svima, a s ljepojkom naposljetku. Kad joj dohvatiš ruku, brzo djevojku
vini sebi na konja pa potjeraj odande uzagrepce, nitko te ne može stići, jer
taj konj juri brže od vjetra.</span></p>

<p class="MsoNormal2"><span lang="HR">Sve je sretno izvedeno, i kraljević je
ljepojku odveo sa sobom na zlatnom konju.</span></p>

<p class="MsoNormal2"><span lang="HR">Pošto su poodmakli od dvorca, na put iziđe
lisica te će momku:</span></p>

<p class="MsoNormal2"><span lang="HR">— Sada ću ti pomoći da dođeš do zlatne ptice.
Kad budeš blizu dvorca u kojem se nalazi zlatna ptica, djevojka neka sjaše.
Ostavi je meni na brigu, a ti na zlatnom konju odjaši onamo pa ujaši ravno u
dvorište. U tome trenutku svi će se silno obradovati pa će ti iz dvorca
donijeti zlatnu pticu. Nemoj sjahati nego onako na konju uhvati krletku pa
bjež' natrag k nama: ovdje ćeš opet povesti djevojku sa sobom.</span></p>

<p class="MsoNormal2"><span lang="HR">Kad je sve lijepo proteklo i kraljević sa
svojim blagom htio odjahati kući, reče mu lisica:</span></p>

<p class="MsoNormal2"><span lang="HR">— A sad me moraš nagraditi za svu moju pomoć.</span></p>

<p class="MsoNormal2"><span lang="HR">— A što tražiš za nju? — upita momak.</span></p>

<p class="MsoNormal2"><span lang="HR">— Evo, kad dođem u šumu, ustrijeli me i glavu
mi odsijeci!</span></p>

<p class="MsoNormal2"><span lang="HR">— Da lijepe li zahvalnosti! — ustuknu
kraljević. — Nikad ja to neću učiniti.</span></p>

<p class="MsoNormal2"><span lang="HR">Lisica mu na to:</span></p>

<p class="MsoNormal2"><span lang="HR">— Kad nećeš, onda valja da te ostavim. Ali
prije nego što odem želim ti dati još jedan dobar savjet: ne otkupljuj ono što
je za vješala i ne sjedaj na rub studenca!</span></p>

<p class="MsoNormal2"><span lang="HR">Tako reče te otrča u šumu.</span></p>

<p class="MsoNormal2"><span lang="HR">Momak pak pomisli: »Baš neobična životinja, i
čudne joj se mušice motaju glavom! Tko bi otkupljivao ono što je za vješala! A
želja da sjednem na rub studenca još me nije nikad podišla.«</span></p>

<p class="MsoNormal2"><span lang="HR">S lijepom kraljevnom i sa svojim blagom krenu
on očevim dvorima, a put ga opet vodio kroza selo u kojem su ostala dva starija
mu brata. U selu bila velika strka i buka, pa kad je upitao što se to događa,
doznade da će toga dana dvojica na vješala. Kad je prišao bliže, razabra da su
to njegova braća, koja su počinila svakakva nedjela i potratila sve svoje
blago. On upita ima li puta i načina da se oni puste na slobodu.</span></p>

<p class="MsoNormal2"><span lang="HR">— Ima ako za njih hoćeš platiti — odgovoriše
mu. — Ali čemu otkupljivati nevaljalce i na njih rasipati novac?</span></p>

<p class="MsoNormal2"><span lang="HR">Ali se on nije skanjivao, nego odmah plati za
njih. Nato svi nastaviše put zajedno.</span></p>

<p class="MsoNormal2"><span lang="HR">Stigli su u šumu gdje su onom prvom prilikom
sreli lisicu, pa kako ondje bijaše ugodno i hladovito, a sunce drugdje pržilo,
dvojica starije braće predložiše:</span></p>

<p class="MsoNormal2"><span lang="HR">— Ovdje kraj zdenca možemo se malko odmoriti,
jesti i žeđ ugasiti.</span></p>

<p class="MsoNormal2"><span lang="HR">Najmlađi prihvati te u razgovoru zaboravi
lisičin savjet i sjede na rub zdenca, ne sluteći nikakva zla. Ali ga braća
gurnuše, pa se on onako natraške prevali i pade u zdenac. Podmukla braća
preuzeše lijepu kraljevnu, zlatnog konja i zlatnu pticu te se vratiše na očeve
dvore.</span></p>

<p class="MsoNormal2"><span lang="HR">— Evo donosimo ne samo zlatnu pticu — rekoše
opaka braća — nego smo doveli i zlatnog konja i lijepu kraljevnu iz zlatnog dvorca.</span></p>

<p class="MsoNormal2"><span lang="HR">Nastade tada velika radost, ali konj nije htio
jesti, zlatna ptica nije pjevala, a kraljevna je samo sjedila i plakala.</span></p>

<p class="MsoNormal2"><span lang="HR">Najmla</span><span lang="HR">đ</span><span lang="HR">i pak brat nije poginuo: kako je zdenac, na svu sreću, bio suh, pao je
momak na meku mahovinu i nije se povrijedio, ali iz one dubine nije mogao van.
Ni u toj nevolji nije ga vjerna lisica napustila, nego je skočila k njemu te ga
ukorila što je smetnuo s uma njezin savjet.</span></p>

<p class="MsoNormal2"><span lang="HR">— Nisi zaslužio, ali ne mogu a da ti ipak ne
pomognem da opet izi</span><span lang="HR">đ</span><span lang="HR">eš na sunce.</span></p>

<p class="MsoNormal2"><span lang="HR">I tada mu reče neka se uhvati za njezin rep i
neka ga se čvrsto drži, i tako ga ona izvuče gore.</span></p>

<p class="MsoNormal2"><span lang="HR">— I da znaš — upozori ga lisica — još se nisi
izvukao iz svake pogibli: tvoja braća nisu baš uvjerena da si zaglavio, pa su
postavila stražu oko šume; ubit će te stražari ako se pokažeš. Preruši se u
prosjaka pa idi na dvore.</span></p>

<p class="MsoNormal2"><span lang="HR">Na rubu puta sjedio prosjak te momak s njime
mijenja odjeću i tako prerušen stiže na očeve dvore. Nitko ga nije prepoznao,
ali se ptica opet oglasi svojim pjevom, konj poče jesti, a lijepa kraljevna
prestala plakati.</span></p>

<p class="MsoNormal2"><span lang="HR">— Što je sad? </span><span lang="HR">Š</span><span lang="HR">to to biva? — u čudu upita kralj.</span></p>

<p class="MsoNormal2"><span lang="HR">— Ne znam — odgovori djevojka — ali sam bila
tužna i žalosna, a sada sam radosna i sretna. Tako mi je kao da je došao pravi
zaručnik.</span></p>

<p class="MsoNormal2"><span lang="HR">I pripovjedi kralju sve što se dogodilo, iako
su joj dva starija kraljeva sina zaprijetila smrću ako išta kaže.</span></p>

<p class="MsoNormal2"><span lang="HR">Kralj tada odredi da se skupe i preda nj iziđu
svi što bijahu na njegovim dvorima. Pojavi se i momak u prosjačkim dronjcima, a
kraljevna ga odmah prepozna te mu obisnu oko vrata. Dvojicu bezdušne braće nato
pograbiše i smaknuše, a najmlađi se kraljević oženi lijepom kraljevnom i bi
odre</span><span lang="HR">đ</span><span lang="HR">en da naslijedi prijestolje.</span></p>

<p class="MsoNormal2"><span lang="HR">A što je bilo od jadne lisice?</span></p>

<p class="MsoNormal2"><span lang="HR">Poslije nekog vremena kraljević opet jednom
išetao u šumu i na istome onom mjestu sreo lisicu, koja mu reče.</span></p>

<p class="MsoNormal2"><span lang="HR">— Imaš, eto, sve što možeš poželjeti, a moja
nesreća svejednako traje: u tvojoj je moći da je dokrajčiš te me izbaviš.</span></p>

<p class="MsoNormal2"><span lang="HR">I lisica ga opet uze usrdno moliti da je ubije
i glavu joj odsiječe. Najposlije on i uradi tako, i u tili čas pretvori se
lisica u čovjeka, a taj ne bijaše nitko drugi nego brat lijepe kraljevne, koji
je tako oslobođen čarolije što je na njemu ležala. Ništa više nije nedostajalo
njihovoj sreći, u kojoj poživješe do kraja svoga vijeka.</span></p>

</div>

</body></html>
