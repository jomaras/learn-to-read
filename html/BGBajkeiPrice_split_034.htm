<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Bajke i priče</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body vlink="black" link="#000000" class="calibre">
<div class="WordSection">
<h1 id="calibre_toc_33" class="calibre4"><a name="_Toc362253535" class="pcalibre pcalibre1 calibre1" id="_Toc362253535"></a><a name="_Toc342757869" class="pcalibre pcalibre1 calibre1" id="_Toc342757869"><span lang="HR" class="calibre1">SIROMAH I
BOGATA</span></a><span lang="HR" class="calibre1">Š</span></h1>

<p class="MsoNormal2"><span lang="HR">U davno doba, kad je sveti Petar još po zemlji
hodio, zbilo se tako da je svetac jedne večeri sustao od umora, pa ga i noć
zatekla, a on sveudilj nije znao kamo će se okrenuti i gdje će prenoćiti.</span></p>

<p class="MsoNormal2"><span lang="HR">Uz </span><span lang="HR">cestu kojom je
pješačio stajale dvije kuće, jedna drugoj sučelice: jedna velika i lijepa,
druga malena i bijedna, sirotinjska. Velika pripadala nekom bogatašu, mala pak
siromahu.</span></p>

<p class="MsoNormal2"><span lang="HR">»Bogatome neću biti na nepriliku«, umovao
sveti Petar. »Prenoćit ću u njegovoj kući.«</span></p>

<p class="MsoNormal2"><span lang="HR">Kad je bogataš čuo gdje mu netko kuca na
vrata, otvori on prozor i upita tuđinca što bi htio.</span></p>

<p class="MsoNormal2"><span lang="HR">— Evo tražim noćište — odgovori svetac. — Molim,
bih li mogao tu prenoćiti?</span></p>

<p class="MsoNormal2"><span lang="HR">Bogataš sumnjičavim pogledom premjeri putnika
od glave do pete. Kako ovaj bijaše priprosto odjeven, a svim svojim izgledom
pokazivaše da baš nema mnogo novaca u džepu, bogataš odmahne glavom i
procijedi:</span></p>

<p class="MsoNormal2"><span lang="HR">— Ne mogu vas u kuću primiti, sobe mi pune i
prepune svega i svačega. A kad bih primao svakog namjernika koji naiđe i na
vrata mi pokuca, spao bih na prosjački štap. Obratite se drugamo!</span></p>

<p class="MsoNormal2"><span lang="HR">I rekavši svoje, zatvori prozor i ostavi
svetog Petra da stoji vani.</span></p>

<p class="MsoNormal2"><span lang="HR">Svetac tada preumi, okrene bogataškoj kući
leđa i pođe prijeko, maloj, siromaškoj kući sučelice.</span></p>

<p class="MsoNormal2"><span lang="HR">Tek što je ondje pokucao, siromah već širom
otvori svoja vratašca i pozove putnika da uđe.</span></p>

<p class="MsoNormal2"><span lang="HR">— Prenoćite ovdje u mene — ponudi mu siromah.
— Mrak je, večeras ionako ne možete dalje.</span></p>

<p class="MsoNormal2"><span lang="HR">Bijaše to s voljom svetom Petru, te on uđe.</span></p>

<p class="MsoNormal2"><span lang="HR">Žena siromašnog domaćina pruži putniku ruku u
pozdrav, zaželi mu dobrodošlicu i reče neka se osjeća kao kod svoje kuće i neka
se zadovolji onim što mu mogu pružiti: nemaju mnogo, ali što imaju, daju od
srca rado.</span></p>

<p class="MsoNormal2"><span lang="HR">Nato žena pristavi nešto krumpira na vatru, a
dok se krumpir vario, ona pomuze kozu, da gost i njih dvoje imadnu i malko
mlijeka za večeru.</span></p>

<p class="MsoNormal2"><span lang="HR">Kad je prostrla stol, sjedne gost i povečera s
njima dvoma. Prijalo mu skromno jelo, jer je kraj sebe imao zadovoljna lica.</span></p>

<p class="MsoNormal2"><span lang="HR">Pošto su povečerali, a već bilo vrijeme
počinku, žena krišom zovne muža ustranu pa mu natukne:</span></p>

<p class="MsoNormal2"><span lang="HR">— Kako bi bilo da mi noćas sebi prostremo na
podu kako bi jadni putnik mogao počinuti u našoj postelji? Hodio je cio dan,
zacijelo ga je umor presvojio.</span></p>

<p class="MsoNormal2"><span lang="HR">— Dobro si se sjetila — prihvati muž — ponudit
ću mu.</span></p>

<p class="MsoNormal2"><span lang="HR">I ode gostu i predloži mu, ako mu je s voljom,
da spava u njihovoj postelji i da se čestito odmori.</span></p>

<p class="MsoNormal2"><span lang="HR">Sveti Petar nije htio toj vremešnoj čeljadi,
tome dvoma starih ljudi, uzeti njihovu postelju, ali oni navrli u svome, tako
te on naposljetku prihvati. A njih dvoje prostru sebi na podu.</span></p>

<p class="MsoNormal2"><span lang="HR">Ujutro dvoje staraca ustane još prije nego što
je i svanuo dan te prirede gostu doručak kakav se već mogaše. Kad je sunce
granulo i prosjalo na prozorčić, ustane i gost te opet s njima đvome založi
čalabrcak, a onda se spremi da krene svojim putem.</span></p>

<p class="MsoNormal2"><span lang="HR">Stajaše već na vratima da pođe, ali se okrene
još jednom te će svojim ugosnicima:</span></p>

<p class="MsoNormal2"><span lang="HR">— Kad ste tako dobra srca i pobožni, zaželite
sebi troje, pa ću vam želje ispuniti.</span></p>

<p class="MsoNormal2"><span lang="HR">— Što bih drugo i želio — odgovori siromah — nego
vječno blaženstvo i da nas za života zdravlje služi i ne mine nas kruh naš
svagdanji. Za treće već i ne bih znao što bih zaželio.</span></p>

<p class="MsoNormal2"><span lang="HR">— A bi li umjesto stare kuće htio novu? — upita
ga sveti Petar.</span></p>

<p class="MsoNormal2"><span lang="HR">— Bih — dočeka siromah. — Kad bih mogao još i
to imati, bilo bi mi dosta i uvrh glava.</span></p>

<p class="MsoNormal2"><span lang="HR">Sveti Petar nato ispuni njegove želje,
pretvori siromasima staru kuću u novu, još im jednom udijeli blagoslov i ode.</span></p>

<p class="MsoNormal2"><span lang="HR">Sunce se već dobrano nebom ispelo kad je
bogataš ustao. Pogleda on kroz prozor i smotri sučelice novu, lijepu kuću s
krovom od crvena crijepa — uzdiže se dična ondje gdje je još sinoć stajala
bijedna, stara koliba.</span></p>

<p class="MsoNormal2"><span lang="HR">Izvali bogataš oči u čudu i zovne ženu, te će
joj snebivajući se:</span></p>

<p class="MsoNormal2"><span lang="HR">— Ma ded mi, ženo, reci što se to dogodilo.
Još sinoć ondje stajala jadna, stara koliba, a jutros lijepa, nova kuca. Idi
prijeko da čuješ što je bilo.</span></p>

<p class="MsoNormal2"><span lang="HR">Ode žena i raspita se u siromaha, a on joj
pripovjedi što je i kako je bilo:</span></p>

<p class="MsoNormal2"><span lang="HR">— Sinoć naišao nekakav putnik, zatražio u nas
noćište pa prenoćio, a jutros nam na polasku ispunio tri zelje: vjecno
blaženstvo, zatim zdravlje u životu i kruh svagdanji, i na kraju lijepu novu
kuću umjesto naše stare straćare.</span></p>

<p class="MsoNormal2"><span lang="HR">Bogataševa žena odbrza natrag i mužu prenese.
što je čula i što je bilo.</span></p>

<p class="MsoNormal2"><span lang="HR">— Uh, mogao bih se požderati od muke! — bijesno
će bogataš na to. — Da sam samo znao! Pa taj je tuđinac najprije došao ovamo i
htio prenoćiti, a ja ga odbio.</span></p>

<p class="MsoNormal2"><span lang="HR">— Požuri se onda za njim! — dade mu žena
savjet. — Uzjaši konja, mogao bi onoga još dostići, pa neka i tebi ispuni tri želje!</span></p>

<p class="MsoNormal2"><span lang="HR">Bogataš posluša ženin savjet, uzjaše konja pa
se požuri za neobičnim putnikom i doista ga dostigne. Okrene bo ataš pred njim
u ljeporječivost, sve on njemu mile-lale, i neka ne zamjeri što ga nije odmah
primio u svoju kuću, tražio je, veli ključ od kućnih vrata, a dotle je on,
putnik, otišao. Neka se samo opet navrati ako udari istim putem natrag.</span></p>

<p class="MsoNormal2"><span lang="HR">— Dobro — dočeka sveti Petar — ako opet tuda
naiđem, već ću se navratiti.</span></p>

<p class="MsoNormal2"><span lang="HR">Tada bogataš upita može li i on zaželjeli tri
želje pa da mu ih putnik ispuni kao što ih je ispunio njegovu susjedu preko
puta.</span></p>

<p class="MsoNormal2"><span lang="HR">Sveti Petar odgovori da može, ali ga upozori
neka se u pamet uzme, jer ispunjenje tih želja možda i ne bi bilo dobro po
njega, pa je zato bolje da ništa i ne želi.</span></p>

<p class="MsoNormal2"><span lang="HR">Ali bogataš zaintačio:</span></p>

<p class="MsoNormal2"><span lang="HR">— Već bih ja umio dobro izabrati i poželjeti
ono što bi mi donijelo sreću i bilo na korist kad bih samo znao da će mi se
želje i ispuniti.</span></p>

<p class="MsoNormal2"><span lang="HR">— Dobro onda — nato će mu sveti Petar. — Možeš
odjahati kući, tvoje će se tri želje ispuniti.</span></p>

<p class="MsoNormal2"><span lang="HR">Tako je bogataš došao na svoje, postigao što
je tražio.</span></p>

<p class="MsoNormal2"><span lang="HR">Zadovoljan, pojaše on kući, sve putem
namatajući misli oko toga što bi mogao zaželjeti. Klimao on na kobili, pustivši
joj uzde, razgađao i proumavao te ovo, te ono, a kobila se nešto uzjogunila i
neprestrano pocupkivala, pa mu se od toga brkale misli, nikako da ih valjano
sabere.</span></p>

<p class="MsoNormal2"><span lang="HR">Potapše on kobilu po vratu pa će joj lijepo:</span></p>

<p class="MsoNormal2"><span lang="HR">— Mir, Lisa, mir!</span></p>

<p class="MsoNormal2"><span lang="HR">Ali se kobila još više uzjogunila, počela se i
propinjati, a.njemu prekipjelo, te će joj nestrpljivo:</span></p>

<p class="MsoNormal2"><span lang="HR">— Umiri se, Lisa, dabogda vrat slomila!</span></p>

<p class="MsoNormal2"><span lang="HR">Tek što je to izgovorio, ljosnu on na zemlju —
konj pod njim uginuo, svalio se, od kobile nikakva znaka života.</span></p>

<p class="MsoNormal2"><span lang="HR">Tako se ispunila prva bogataševa želja.</span></p>

<p class="MsoNormal2"><span lang="HR">Kako bogataš po naravi bijaše škrtac, nije mu
išlo u račun da ostavi sedlo: zato na uginuloj kobili otpusti potprug, uzme
sedlo i prebaci ga sebi na pleća, pa se pješke, jer mu nije ostalo drugo,
zaputi dalje.</span></p>

<p class="MsoNormal2"><span lang="HR">»Ostaju mi još dvije želje«, tješio se
bogataš. Kako je polagano odmicao pješčanom pustolinom, a sunce pripeklo, strašno
mu dojadila žega, napala ga mrzovolja. A povrh svega, pritiskalo ga sedlo.
Brinulo ga i to što se nije još pravo dosjetio što bi zaželio.</span></p>

<p class="MsoNormal2"><span lang="HR">»Pa da zaželim i sva carstva i sve blago ovog
svijeta«, govorio on sam sobom, »svejedno bi mi poslije opet svašta palo na
pamet, pouzdano to znam unaprijed. Valja mi tako urediti i smisliti da mi više
ništa ne preostane što bih još zaželio.«</span></p>

<p class="MsoNormal2"><span lang="HR">Onda protisne uzdah i nastavi: »Eh, da sam
onaj bavarski seljak koji je tako</span><span lang="HR">đ</span><span lang="HR">er
mogao izreći tri želje. A on je znao što će: najprije je zaželio mnogo piva,
zatim toliko piva koliko može popiti, a na trećem mjestu još bačvu piva k
tome.«</span></p>

<p class="MsoNormal2"><span lang="HR">Časkom mu se činilo da je pronašao pravu
želju, a zatim bi opet preumio, bijaše mu kao da je sve to premalo. Onda se
sjeti svoje muke i teglenja po vrućini, a kako je lijepo i lagodno njegovoj
ženi što sjedi u hladnoj, ugodnoj sobi te uživa. Pri pomisli na to razljuti se
i nehotice promrsi:</span></p>

<p class="MsoNormal2"><span lang="HR">— Dabogda tamo zajahala na sedlo pa ne mogla
sići, a ne da ga ja ovuda teglim na leđima!</span></p>

<p class="MsoNormal2"><span lang="HR">Tek što je izustio posljednju riječ, nestade
sedla s njegovih pleća. Učas on razabra da se to ispunila i druga njegova
želja.</span></p>

<p class="MsoNormal2"><span lang="HR">Istom ga tada zapljusne prava vrućina. Nagne
on u trk kako bi što prije stigao kući, da se nađe sam u svojoj sobi i da ondje
smisli štogod veliko i mudro za svoju posljednju želju.</span></p>

<p class="MsoNormal2"><span lang="HR">On jedno mislio, a drugo ga čekalo, jer kad je
stigao kući i otvorio vrata — ono nasred sobe njegova žena: zajahala na sedlo i
ne može sići, pa udarila u lelek i kuknjavu.</span></p>

<p class="MsoNormal2"><span lang="HR">— Umiri se, ženo! — zabrza on. — Zaželjet ću
ti sve blago ovoga svijeta, samo ostani tako!</span></p>

<p class="MsoNormal2"><span lang="HR">— Čemu mi sve blago svijeta, glupane! — okosi
se žena na njega. — Čemu mi blago kad ne mogu sići sa sedla! Ti si mi ovo
zakuhao, svojom si me željom prikovao za sedlo, pa mi sada moraš i pomoći da
opet siđem!</span></p>

<p class="MsoNormal2"><span lang="HR">Hoćeš-nećeš, muž morade i treću želju izreći —
da mu se žena oslobodi i siđe sa sedla. I on izusti želju, i ona mu se odmah
ispuni.</span></p>

<p class="MsoNormal2"><span lang="HR">Bogatašu od svega ostao samo bijes i muka,
ostale mu ženine grdnje, a povrhu je i konja izgubio. A siromasi živjeli zadovoljno,
tiho i pobožno, sve dok nisu prisukali svoj sretnivijek.</span></p>

</div>

</body></html>
