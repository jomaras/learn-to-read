<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Bajke i priče</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body vlink="black" link="#000000" class="calibre">
<div class="WordSection">
<h1 id="calibre_toc_37" class="calibre4"><a name="_Toc362253539" class="pcalibre pcalibre1 calibre1" id="_Toc362253539"><span lang="HR" class="calibre1">SRE</span></a><span lang="HR" class="calibre1">Ć</span><span lang="HR" class="calibre1">KOVI</span><span lang="HR" class="calibre1">Ć</span></h1>

<p class="MsoNormal2"><span lang="HR">Bio vam neko</span><span lang="HR">ć</span><span lang="HR"> momak što je svome gospodaru služio sedam godina, pa mu onda rekao:</span></p>

<p class="MsoNormal2"><span lang="HR">— Gospodaru, isteklo je moje vrijeme, ja bih
se rado vratio kući, svojoj majci: dajte mi što sam zaslužio.</span></p>

<p class="MsoNormal2"><span lang="HR">— Vjerno si mi i pošteno služio — dočeka
gospodar. — Kakva bijaše služba, takva neka bude i nagrada.</span></p>

<p class="MsoNormal2"><span lang="HR">I dade mu grudu zlata krupnu kao glava. Momak izvuče
rubac iz džepa, zamota grudu, podiže je na rame i krenu kući.</span></p>

<p class="MsoNormal2"><span lang="HR">Dok je polako išao putem sve stavljajući nogu pred
nogu, srete jahača: jaše konjanik vedar i veseo, konj mu čio, bodro kaska.</span></p>

<p class="MsoNormal2"><span lang="HR">— Eh, što ti je lijepo jahati! — oduši momak u
sav glas. — Sjedi čovjek kao na stolici, ne udara nogom o kamenje, nego štedi
cipele, brzo stiže kamo je namjerio, eto ga cilju ni sam ne zna kako!</span></p>

<p class="MsoNormal2"><span lang="HR">Jahač, koji mu je čuo govor, doviknu mu ozgo
sa svoga konja:</span></p>

<p class="MsoNormal2"><span lang="HR">— Slušaj, prijane, zašto si ti zaprašio
pješke?</span></p>

<p class="MsoNormal2"><span lang="HR">— Što ću kad moram! — odgovori momak. — Valja mi
ovu grudu odnijeti kući. Jest da je od zlata, ali, evo, iskrivih vrat: gruda
teška i rame mi žulja.</span></p>

<p class="MsoNormal2"><span lang="HR">— Znaš što, prijane? — predloži jahač. — Hajde
da se mijenjamo: ja tebi konja, a ti meni grudu!</span></p>

<p class="MsoNormal2"><span lang="HR">— Od srca rado! — prihvati momak. — Ali da
znate, morat ćete upeti i tegliti!</span></p>

<p class="MsoNormal2"><span lang="HR">Sjahao konjanik, uzeo zlato i pomogao dobrijanu
da uzjaše. Naposljetku, kad mu je predao uzde u ruke, reče:</span></p>

<p class="MsoNormal2"><span lang="HR">— Želiš li da ti konj brže grabi, valja ti
coknuti jezikom i podviknuti: hop, hop!</span></p>

<p class="MsoNormal2"><span lang="HR">Preplavila momka radost kad se našao na konju,
srce mu puno nekog milja kad je pojahao naprijed onako slobodan i nesputan. I
dok je tako neko vrijeme jahao, pade mu na um da može i brže, pa potjera konja
cokćući jezikom i podvikujući: hop, hop!</span></p>

<p class="MsoNormal2"><span lang="HR">Konj udari brzim kasom i učas zbaci momka,
koji pade u jarak što teče duž ceste te je odvaja od polja. Kako pao, tako
momak i ostao ležeći u jarku. Bio bi mu konj pobjegao da ga nije zadržao seljak
što je onud naišao goneći kravu pred sobom.</span></p>

<p class="MsoNormal2"><span lang="HR">Zbačeni jahač opipa i noge i ruke, nekako se
pridiže te osovi. Nije više bio onako vedar i raspoložen, nego se prilično
ozlovoljio.</span></p>

<p class="MsoNormal2"><span lang="HR">— Baš je ovo jahanje grdna muka i zla rabota —
pozdravi on seljaka. — Pogotovu je naopako kad se namjeriš na kobilu što se
rita i čovjeka baca da vrat slomi. Neću nikad više uzjahati, nikad više na
konja. Tvoja mi je krava kudikamo draža, može čovjek mirno za njom, a povrhu
ima svaki dan mlijeka, sira i maslaca. Eh, što bih dao kad bih imao takvu
kravu!</span></p>

<p class="MsoNormal2"><span lang="HR">— Ako ti je toliko za oko zapela — predloži
seljak — možemo se mijenjati: ti meni konja, ja tebi kravu.</span></p>

<p class="MsoNormal2"><span lang="HR">Momak objeručke prihvati. Seljak uzjaha na
konja i brže - bolje obode odande.</span></p>

<p class="MsoNormal2"><span lang="HR">Zaputio se momak dalje, mirno tjerao kravu
pred sobom i neprestano premetao u glavi o trampi što mu se, kako mišljaše,
tako lijepo posrećila.</span></p>

<p class="MsoNormal2"><span lang="HR">»Imam li krišku kruha, a toga će uvijek biti,
mogu je namazati maslacem ili pak prismočiti malko sira kad god ushtijem, pa
sam onda sit. Budem li žedan, prilika mi je pomusti kravu i mlijeka se napiti,
pa sam gasan. Što bih više htio?«</span></p>

<p class="MsoNormal2"><span lang="HR">Tako je u sebi razgađao dobrijan, umovao
svejednako i klimao dalje.</span></p>

<p class="MsoNormal2"><span lang="HR">Kad je došao nekoj krčmi, obradova se i
zastade, i tu u slast smaza sve što imaše uza se, ručak i večeru, a za dva
posljednja novčića što su mu se zavrnula u džepu zatraži pol čaše piva.</span></p>

<p class="MsoNormal2"><span lang="HR">Pošto je tako okrijepio dušu, potjera kravu
pred sobom i usmjeri put rodnog sela, gdje mu bijaše majčina kuća.</span></p>

<p class="MsoNormal2"><span lang="HR">Vrućina bivala sve veća, postajala
nepodnošljiva što se više bližilo podne, a on se nalazio na pustolini što se
mogla odužiti još i sat hoda. Sunce pripeklo, njega pritisla žega, od žeđi mu
se jezik za nepce lijepio.</span></p>

<p class="MsoNormal2"><span lang="HR">»Znam ja što ću«, u sebi će on. »Lijepo ću ja
kravu pomusti pa se mlijekom okrijepiti.«</span></p>

<p class="MsoNormal2"><span lang="HR">I priveza kravu za suho drvo, a kako nije imao
dižve ni muzlice, podmjesti kravi pod vime svoju kapu od kože. Ali koliko god
upinjao i muzao, ono iz sisa na vimenu ni kapi mlijeka. I još ga životinja,
kako bijaše nevješt i nespretan, udari stražnjom nogom u glavu, te je zateturao
i na tlo pao, i neko se vrijeme nije mogao sjetiti ni gdje se nalazi.</span></p>

<p class="MsoNormal2"><span lang="HR">Na svu sreću, onuda naišao neki mesar: gura
pred sobom tačke, na njima vozi mlado svinjče. Zastade on.</span></p>

<p class="MsoNormal2"><span lang="HR">— Što se dogodilo? — zapita mesar i pomože
dobrijanu da ustane.</span></p>

<p class="MsoNormal2"><span lang="HR">Pošto se osovio, momak namjerniku pripovjedi
što je bilo, a ovaj mu pruži svoju čuturu i reče:</span></p>

<p class="MsoNormal2"><span lang="HR">— Potegni gutljaj, salij niz grlo da dušu u se
vratiš. A za kravu reći ću ti po istini: matoro je živinče, i možda bi još
valjalo za vuču, ili da se zakolje, ali mlijeka više ne može davati.</span></p>

<p class="MsoNormal2"><span lang="HR">— Hm, hm, tko bi to mislio! — uzdahnu dobrijan
i provuče prste kroz kosu. — Pa dobro je i to kad čovjek može takvo živinče
zaklati: sva sila mesa! Doduše, baš i ne volim govedinu, nije slasna. A
svinjetina, eh, to je drugo. Pogotovu mlada, kao od vašeg praseta. Jest, sasvim
je to drugi okus i drukčije prija. A tek kobasice!</span></p>

<p class="MsoNormal2"><span lang="HR">— Čuj me, prijane! — na to će mesar. — Ako ti
je do svinje, onda se, tebi za volju, možemo mijenjati: ja tebi svinju, ti meni
kravu.</span></p>

<p class="MsoNormal2"><span lang="HR">— Bog vam platio, baš ste ljubazni! — oduševi
se dobrijan, sretan i presretan.</span></p>

<p class="MsoNormal2"><span lang="HR">I predade kravu mesaru, a ovaj odriješi
svinju, skide je s tački i dade je njemu zajedno s konopom kojim bijaše vezana.</span></p>

<p class="MsoNormal2"><span lang="HR">Krenuo srećković dalje i premetao po glavi
kako mu, eto, sve ide kao po loju, sve kao podmazano i sasvim po njegovoj
želji. »Ono jest, snašla me ovda-onda i poneka mala neugodnost i neprilika«,
priznade u sebi, »ali je, srećom, sve opet na dobro okrenulo.«</span></p>

<p class="MsoNormal2"><span lang="HR">Dok je tako išao i razglabao, pridruži mu se
putem nekakav suklata što je pod miškom nosio lijepu gusku, bijelu bjelcatu.</span></p>

<p class="MsoNormal2"><span lang="HR">Lijepo se njih dvojica pozdraviše i raspredoše
razgovor. Srećković uzeo suputniku kazivati o svojoj sreći, kako mu je razmjena
bila uvijek uspješna i svaki put na veći probitak. A suputnik njemu povjeri
kako nosi gusku za gozbu o krstitkama.</span></p>

<p class="MsoNormal2"><span lang="HR">— Samo je primi na ruku, da vidiš što je teška
— suputnik će srećkoviću. — Tusta je, a nije ni čudo: osam smo je tjedana
kljukali i tovili. Tko ovu pečenku zagrize, baš će omastiti i brke i bradu.</span></p>

<p class="MsoNormal2"><span lang="HR">I uze gusku ispod miške i dade srećkoviću, a
ovaj je primi na jednu ruku i poče je mjeriti.</span></p>

<p class="MsoNormal2"><span lang="HR">— Jest, jest, baš je tusta — povladi on. — Ima
tu težine, valja priznati. Ni moje svinjče nije valjda teže.</span></p>

<p class="MsoNormal2"><span lang="HR">Suputnik se pak sumnjičavo ogledao na sve
strane i sve nešto vrtio glavom, i naposljetku će vrlo ozbiljno:</span></p>

<p class="MsoNormal2"><span lang="HR">— Čujder, brajane! S tom tvojom svinjom nije
sve kako valja. U selu kojim sam prošao ukrali svinju seoskom glavaru, i sve se
nekako bojim nije li to ova tvoja. Već je poslana i potjernica, i zlo ti se
piše ako te uhvate sa svinjom: u najmanju ruku završit ćeš u buhari.</span></p>

<p class="MsoNormal2"><span lang="HR">Bezazlenom dobrijanu stijesnilo se oko srca.</span></p>

<p class="MsoNormal2"><span lang="HR">— Bože dragi! — zavapi on, a onda će
suputniku: — Ded mi sada pomozi da se iskopam iz ove nevolje! Ti se ovdje bolje
snalaziš, pa ćeš znati što ćeš. Evo ti svinja, a ti meni daj gusku.</span></p>

<p class="MsoNormal2"><span lang="HR">— Hja, moram i ja štogod staviti na kocku, ne
bih htio da budem sukrivac tvojoj nesreći — prijetvorno će suputnik.</span></p>

<p class="MsoNormal2"><span lang="HR">I dade dobrijanu gusku, a sam prihvati konop i
brže — bolje potjera svinju stranputicom.</span></p>

<p class="MsoNormal2"><span lang="HR">Krenuo i bezazlenjak s guskom pod miškom,
slobodan od svake brige, sretan i presretan — usmjerio korak u svoj rodni kraj.</span></p>

<p class="MsoNormal2"><span lang="HR">»Ako li pravo promislim«, govorio on sam sa
sobom, »i ova mi je razmjena ispala na korist: em dobra pečenka, em mnogo
guščje masti što će se cijediti na kruh i trajati četvrt godine. A povrh svega,
lijepo i meko bijelo perje kojim ću napuniti uzglavnicu i s njome pod glavom
tonuti u blažen san. Eh, što će se majka radovati!«</span></p>

<p class="MsoNormal2"><span lang="HR">S punom kapom takvih misli prođe kroza selo
što bijaše na tom putu posljednje prije njegova. Nakraj sela naiđe na brusača:
stoji brusač pokraj svojih kolica, zuji kolo, a on marno brusi i pripijeva:</span></p>

<p class="Sonet"><span lang="HR">Kolo vrtim, škare brusim,<br class="calibre2"/>
točak hitro pokrećem,<br class="calibre2"/>
kako vjetar igra, puše,<br class="calibre2"/>
kabanicu okrećem...</span></p>

<p class="MsoNormal2"><span lang="HR">Dobrijan s guskom zastao da gleda, a pošto je neko
vrijeme tako stajao i promatrao, najposlije će brusaču:</span></p>

<p class="MsoNormal2"><span lang="HR">— Blago tebi kad ti je tako lijepo te si
zadovoljan i veseo pri svome poslu.</span></p>

<p class="MsoNormal2"><span lang="HR">— I jesam — pritvrdi brusač — zanat je ovaj
zlata vrijedan. Pravi je brusač čovjek koji svagda novac napipa kad god rukom
segne u džep. A gdje si ti, reci mi, kupio tu lijepu gusku?</span></p>

<p class="MsoNormal2"><span lang="HR">— Nisam je kupio, nego sam je zamijenio za svoju
svinju.</span></p>

<p class="MsoNormal2"><span lang="HR">— A svinju?</span></p>

<p class="MsoNormal2"><span lang="HR">— Dobio sam je za kravu.</span></p>

<p class="MsoNormal2"><span lang="HR">— A kravu?</span></p>

<p class="MsoNormal2"><span lang="HR">— Dobio sam je zamjenom za konja.</span></p>

<p class="MsoNormal2"><span lang="HR">— A konja?</span></p>

<p class="MsoNormal2"><span lang="HR">— Njega sam dobio za grudu zlata krupnu kao
glava.</span></p>

<p class="MsoNormal2"><span lang="HR">— A zlato?</span></p>

<p class="MsoNormal2"><span lang="HR">— To mi je bila plaća za službu od sedam
godina — na kraju će dobrijan.</span></p>

<p class="MsoNormal2"><span lang="HR">— Eh, nema šta, ti si svakom prilikom znao što
i kako treba — dočeka brusač. — A sada ti valja gledati kako ćeš postići da ti
novac u džepu zazveči kad god u nj segneš. Mogneš li to, uhvatio si svoju
sreću.</span></p>

<p class="MsoNormal2"><span lang="HR">— A kako da to postignem? — upita dobrijan.</span></p>

<p class="MsoNormal2"><span lang="HR">— Lijepo: valja da postaneš brusač kao ja. U
tu ti svrhu ne treba ništa drugo nego brus, sve ćeš ostalo lako naći. Baš imam jedan
za te. Malko je doduše okrnjen, ali mi za nj ne moraš dati ništa više doli te
tvoje guske. Jesi li hoćak?</span></p>

<p class="MsoNormal2"><span lang="HR">— Jesam, jesam, kako možeš i pitati! — oduševi
se dobrijan. — Bit ću najsretniji na svijetu! Imam li novaca kad god u džep
segnem, što bih više?</span></p>

<p class="MsoNormal2"><span lang="HR">I dade brusaču gusku, a on njemu brus.</span></p>

<p class="MsoNormal2"><span lang="HR">— Evo ti, prijane, još i dobar kamen — nastavi
brusač i sa zemlje podiže običan poteži oblutak što mu se nalazio do nogu. — Možeš
po njemu svojski udarati i stare čavle ispravljati. Uzmi ga i dobro čuvaj!</span></p>

<p class="MsoNormal2"><span lang="HR">Dobrijan spodbi brus i kamen i s veseljem u
srcu krenu dalje. Oči mu sjale od puste sreće, krijesile se od radosti.</span></p>

<p class="MsoNormal2"><span lang="HR">»Nema šta, očito sam pod sretnom zvijezdom
rođen«, umovao on. »Što god zaželim, sve mi se ispuni. Pravi sam srećković.«</span></p>

<p class="MsoNormal2"><span lang="HR">Međuto, kako još od ranog jutra bijaše na
nogama, dobrano je posustao, umor ga presvojio. A i glad mu zavrtala u želucu.
Nikakva zalogaja nije više imao, jer je onda, u onoj velikoj radosti zbog
krave, odjednom smazao sve što je od hrane ponio sa sobom. Naposljetku se jedva
vukao dalje, i valjalo mu svakog časa malko otpočinuti. A mučila ga i smetala i
dva njegova kamena, dotužila mu i došla već uvrh glave. Sve ga salijetala misao
kako bi bolje bilo da ne mora, gdje je tako umoran, još i to kamenje nositi.</span></p>

<p class="MsoNormal2"><span lang="HR">Puževim korakom dovuče se najposlije do nekog
studenca da se tu odmori i dušu okrijepi svježom vodom. Da ne bi sjedajući
oštetio kamenje, pažljivo ga stavi pokraj sebe, studencu na rub, a onda sjede.
Ali dok se saginjao da se napije, zabuni se i malko gurnu kamenje — i pljus!
pade ono u vodu.</span></p>

<p class="MsoNormal2"><span lang="HR">Kad je vidio kako mu kamenje tone u dubinu,
poskoči od radosti, zatim kleknu i suznih očiju zahvali Bogu što mu je iskazao
milost i tako ga lijepo oslobodio bremena koje ga je još jedino tištalo — oslobodio
ga u pravi čas i tako da on, srećković, ne mora zbog toga sebi ništa
spočitavati.</span></p>

<p class="MsoNormal2"><span lang="HR">»Ovakva srećkovića kakav sam ja nema nigdje
pod suncem!« uskliknu on i radosna srca, bez ikakva tereta, požuri se dalje, da
stigne kući, svojoj majci.</span></p>

</div>

</body></html>
