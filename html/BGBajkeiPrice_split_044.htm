<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Bajke i priče</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body vlink="black" link="#000000" class="calibre">
<div class="WordSection">
<h1 id="calibre_toc_43" class="calibre4"><a name="_Toc362253545" class="pcalibre pcalibre1 calibre1" id="_Toc362253545"></a><a name="_Toc342757879" class="pcalibre pcalibre1 calibre1" id="_Toc342757879"><span lang="HR" class="calibre1">Priča o
prevoditelju</span></a></h1>

<p class="MsoNormal2"><b class="calibre6"><span lang="HR">Josip Tabak</span></b><span lang="HR"> stari
je Sarajlija, sa Skenderije: to je ulica na obali Miljacke i gradska četvrt,
nazvana tako po lijepoj Skenderpašinoj džamiji što se ondje uzdizala: srušiše
je, nju i mekteb do nje, i na zapad čitavu jednu ulicu austrijskih zgrada u
secesiji, i divnu jednu golemu aginsku kuću koja je, kao muslimanski dom,
etnografski vrijedila više nego ono što pokazuju u muzeju. Ponekad još noću
sanja njezine trijemove i galerije (kamerije) pokrivene ćilimima, natkrivenu
sofu gdje se »klanjalo« (u molitvi), divanilo i kavenisalo, njezine avlije i
česme, šimšir i modre perunike, i njezinih jedanaest odaja, svaku drukčiju, s
divnim i bogatim turskim posobljem... Sve sravniše sa zemljom, da bi ondje
sagradili nakaznu cementnu gromadu što je s ponosom nazivaju »Centar
Skenderija«.</span></p>

<p class="MsoNormal2"><span lang="HR">U nekadanjoj aginskoj kući proveo je Tabak
gotovo više svoga djetinjstva negoli u svojoj neuglednoj i jadnoj (koja je,
Bogu hvala, također srušena). Drugovi su mu aginska djeca, njih šestero.
Zulejha-hanuma Potogija-Kršljaković svakoga bogovetnog dana dočekuje rodbinu i
svojtu, k</span><span lang="HR">ó</span><span lang="HR">ne i príje. Tabak sluša
lijepi, bogati i slikoviti onaj govor, još ikavski, s aoristima, imperfektima i
sa svom patinom starine: cvitje, bratja, grozdje...</span></p>

<p class="MsoNormal2"><span lang="HR">Kad se rodio, nije ni ugledao svjetlo dana,
jer bijaše mrkla zimska noć pred svitanje: vidio je samo oskudnu svjetlost
petrolejke što je ča</span><span lang="HR">đ</span><span lang="HR">ila, svjetl</span><span lang="HR">ò</span><span lang="HR">mrcala i, pokraj njegove vike što već
najavljivaše bunu, starinsku kuću punila smradom. Bilo je to 1912, dvije godine
i maličak prije nego što u tome istom Sarajevu ubiše Ferdinanda. Žao mu je,
veli, što revolucionari nisu malko pričekali, da i on, budući radoznali
novinar, stigne vidjeti što se zapravo zbilo. Sliku mu nije dočaralo sve ono
što je poslije o događajima čitao nego istom film Sarajlije Fadila Hadžića.</span></p>

<p class="MsoNormal2"><span lang="HR">U školi je loš đak, do zla boga loš. U nižoj
gimnaziji (to je Druga realka, na obali Miljacke) još nekako gura, jer je
političar Stjepan Radić, u ono doba ministar prosvjete, ukinuo malu maturu
(kamo sreće da je i veliku!) i jer se Tabak nada da će potom na Pomorsku
akademiju u Dubrovnik: želi da bude oficir na brodu, glavom mu se mota plovidba
u Rio, u Bombaj i Singapur, u Lagos i Jokohamu...</span></p>

<p class="Sonet"><span lang="HR">Brodovi, da, divna stvar,<br class="calibre2"/>
plove u daleki Rio,<br class="calibre2"/>
u neznani kraj mi mio,<br class="calibre2"/>
a u Rio ja bih htio<br class="calibre2"/>
prije nego budem star...</span></p>

<p class="MsoNormal"><span lang="HR">želi i maštoviti
pripovjedač Kipling i dodaje:</span></p>

<p class="Sonet"><span lang="HR">Kad u Lagos doći kani,<br class="calibre2"/>
Penang pušta on po strani,<br class="calibre2"/>
ne smeta ga vjetar, bura,<br class="calibre2"/>
plovili do Singapura...</span></p>

<p class="MsoNormal2"><span lang="HR">Varljiva se sreća načas nasmiješila momčiću:
vodi ga otac u Dubrovnik. Ali gle prevrtljive Fortune: nema ništa od upisa na
željenu školu, nego »stari« opet za svoju gostionicu nabavlja čuvenu »Kolićevu
zlatnu kapljicu«. Čeznutljivo momčić gleda u pročelje zgrade na Pilama, odakle
vidi i bokun mora; izvaljuje oči u njezina vrata i prozore, i zamamni onaj
natpis. Ali sve uzalud, roditelji ni da čuju o kakvoj plovidbi: neće njihov sin
biti svjetski potukač, ta mogao bi se još i utopiti. Treba da nastavi školu u
Sarajevu, a potom ravno na »eskportnu akademiju«, a to će reći na ekonomski
fakultet. Tvrda im je želja da sinak bude prokurist u Slavenskoj banci (koja
je, uostalom, neslavno propala). Riječ »prokurist« izgovaraju roditelji s većim
poštovanjem negoli kad u usta uzimaju Sveto Trojstvo. I sinku zauvijek
zagorčuju život.</span></p>

<p class="MsoNormal2"><span lang="HR">U »višoj školi« sin pokazuje takav otpor prema
roditeljima i većini nastavnih predmeta da u polugođu donosi kući đačku
knjižicu sa pet-šest, ponekad i sedam »jedinica« (»kolaca«). »Kitite se u
gotskom stilu«, kazuje mu jedan zlatan profesor, Jahiel Finci, unoseći mu iz
kemije svoju jedinicu u dnevnik, pokraj drugih koje se ondje redaju. A privatno
mu pomaže u engleskome i španjolskom, koji nisu nastavni predmeti. (Ah, toga
dragog i blagog čovjeka ubiše ustaški razbojnici. Zašto? U ime čega?)</span></p>

<p class="MsoNormal2"><span lang="HR">Niže Tabak jedinice. Dobre ocjene ima samo iz
povijesti, zemljopisa i živih jezika: dobre ali ne i vrlo dobre. Polugođe je
padalo početkom veljače: tada je znala okrenuti jugovina. Tako i sada, u dane
kada se snijeg počinje otapati, Tabaku kičmom prolaze hladni srsi: neugodno
sjećanje. Uslovni refleksi, rekao bi Pavlov. A kad bi proljeće granulo, bježao
je iz škole, »markirao«. (I danas, u cik proljeća, zasvrbe ga tabani, i on
odlazi u svijet, najradije u Grčku, Dalmaciju i Španjolsku.) Što se više bliži
kraj školske godine, on se sve više laća školske knjige, da ispravi puste
jedinice i da ne mora ponavljati razred: brzo uči, prianja na posao kao krojač
uoči Uskrsa, kako veli Cervantes. Ali bi mu slabo pomoglo to zakašnjelo učenje
na brzinu da profesori nisu uviđavni: gledaju mu kroz prste, propuštaju ga,
uzimaju u obzir njegovu sklonost jezicima.</span></p>

<p class="MsoNormal2"><span lang="HR">Ipak, svako mu je ljeto zagorčeno, jer mora na
popravni ispit iz ponekog predmeta, najčešće iz dvaju. I na maturi, koju
ponavlja, ima popravni iz dvaju predmeta, a ponavlja je zato što su ga s prve
odstranili jer je ispalo da je nekakvu pismenu zadaću napisao u »antidržavnom
stilu«. Uopće, ti popravni ispiti njegova su mora čitava života. I u braku
valja mu na popravni, ženiti se i drugi put, jer u prvom pokušaju propada. Na
popravne ispite bacaju ga i u zatvore, ne bi li ispravio svoje krivo političko
mišljenje. Na popravni mora i na odsluženju vojnog roka, u Školi za rezervne
pješ. oficire u Novom Sadu. Ne mari ni za jedan od dvadesetak vojnih nastavnih
predmeta što ih kraljevski oficiri, predavači, ponosno nazivaju »vojnom
doktrinom«. (Kasnije je izbliza, sudjelujući i sam kao kraljevski oficir u ratu
protiv Nijemaca, vidio kakva je to doktrina bila: raspala se u tjedan dana. A
poslije se partizani, bez te doktrine, i slabo naoružani, nose s
neprijateljskom golemom silom, odolijevaju i konačno upadača izgone iz zemlje.)
Ostaje na popravnom iz dva predmeta, jer je previše čitao Wildea, Blasca-Ibaneza
i pjesnika Radu Drainca. Književnik Šime Vučetić, iz Velaluke, nekako prolazi
bez popravnog, premda čita pariške i beogradske nadrealiste. Na popravnom je i
književnik Eli Finci, iz Sarajeva, koji čita Lenjina i mudro ga skriva pod
slamaricu sobnoga starješine, kraljevskog podnarednika, jer tu prilikom »smotre«
ne zaviruju. Ne može popravni biti bez pravnika Jove Cvjetkovića iz Kistanja,
koji čita Stevensona, Rimbauda i neke talijanske pjesnike, moderne u ono doba.
(Toga načitanog i plemenitog Jovu, dobričinu, humorista i pacifista koji ne bi
ni mrava zgazio, ubiše poslije ustaški fanatici i krvoloci. Zašto? U ime čega?)</span></p>

<p class="MsoNormal2"><span lang="HR">Ne haje Tabak ni za kakvu školu otkad mu je
izmakla pomorska, ali uči jezike na sve strane, čak i pod klupom u razredu (dok
drugi ispod klupe čitaju krimiće). I guta europsku književnost, većinom u
originalu. Biblioteke javne i privatne dobro su opskrbljene, napose knjižnica
srpskoga kulturnog društva »Prosvjeta« ima svašta. Tu dugo brsti jednu debelu
antologiju španjolske poezije, a inače španjolske knjige posuđuje u prosvjetne
radnice Laure Papo i profesora i književnika Kalmija Baruha, koji drži i
tečajeve iz španjolskog jezika. (Toga znalca i humanista odvukli su u logor u
Bergen-Belsen. Britanci su u travnju 1945. oslobodili logor, ali kasno za
Baruha: od iscrpljenosti umro je koji dan nakon oslobođenja. Sarajevska »Svjetlost«
objavila mu je pedesetih godina eseje i članke iz španjolske književnosti, a
Tabak im napisao dulji predgovor.) »Egzotične« knjige, do kojih je teško doći,
dobiva od profesora Rikarda Kuzmića, čuvenog jezikoslovca, od koga je najviše
naučio (i čijoj uspomeni posvećuje kasnije svoj prijevod Daudetovih »Pisama iz
mog mlina«). Odlazi i na nastavu hebrejskog jezika što je drže profesori Segal
i Šabetaj, dvije godine polazi češku dopunsku gimnaziju (jezik, književnost,
povijest, zemljopis — to je priprema za studij u Pragu), u</span><span lang="HR">č</span><span lang="HR">i talijanski kod profesora Mitrovića i Crespija, a stiže čitati i
literaturu <i class="calibre7">en ladino: </i>to je vjerska i svjetovna književnost Sefarda s
područja bivše turske carevine, sastavljana na starom, ponešto bastardnom
španjolskom jeziku, a pisana u hebrejskom kurzivnom pismu, tzv. <i class="calibre7">raši. </i>(Kasnije
i sam na tome jeziku i tim pismom piše članke u sefardskom dnevniku »Accion« u
Solunu, gdje skuplja sefardske narodne umotvorine.)</span></p>

<p class="MsoNormal2"><span lang="HR">Najposlije na svoju ruku, uskos roditeljima,
odlazi na studij žurnalistike u Prag, vlakom, kad već nije uspio da na brodu
zaplovi u Singapur. Počinje studij upravo kad ga završava novinar Franc Pavešić
sa Sušaka. Tek što je, s pomoću božjom i na jedvite jade, prigurao studij kraju
(ta »Visoka škola« trajala je samo dvije godine i nije imala rang fakulteta),
već za nekom balerinom odlazi u Madrid. Ondje piskara po novinama o
ugnjetavanju Kurda (kojima je Wilson obećao slobodu i državu), o genocidu nad
Armencima u Turskoj, o tlačenju Makedonaca u Grčkoj i Albanaca i Makedonaca u
kraljevskoj Jugoslaviji — sve pod izmišljenim imenima, da ga ne dohvati
kraljevska policija (ali ga je ipak dohvatila). Ne zaboravlja ni albanskoga
kralja Zogua i njegovu idilu s mađarskom groficom Aponyi, premda Albanije ni
vidio nije. Usput sluša predavanja iz stare španjolske književnosti.</span></p>

<p class="MsoNormal2"><span lang="HR">Kad se raspala njegova idila, eto ga u Parizu,
Londonu i Beču. Svuda pomalo sluša predavanja koja ga zanimaju. Ne hvata
nikakve diplome, ne kani na državne jasle, vjeruje da će uvijek biti slobodan i
živjeti od svog znanja i pera. Tako je i bilo. Dokraja.</span></p>

<p class="MsoNormal2"><span lang="HR">Novinariti na jednome mjestu zapravo započinje
u Sarajevu, nastavlja u Beogradu da završi u Zagrebu i prijeđe na književnost i
prevođenje.</span></p>

<p class="MsoNormal2"><span lang="HR">U »Jugoslavenskom listu« u Sarajevu nitko ga
ne pita za novinarsku diplomu, nego mu urednici Čermak i Sykora, oba Česi, daju
reportažne zadatke, da vide je li uopće pismen. Kad premuči taj ispit, šalju ga
kojekamo, zapošljuju koječim, jer Tabak je pomoćnik pomoćnikova pomoćnika. Kad
u listu, nakon svega i svačega, pošto se već potegla i neman iz škotskog jezera
Lochnessa, i neizbježni val vrućine u Americi, ostane još neispunjen pedalj
prostora u jednome stupcu, Tabaku je dužnost da pronađe ulicu gdje se šeherlije
ili građani »tuže na rupe i slabu rasvjetu«. A njemu to, hvala Bogu, nije
nimalo teško: takvih ulica ima u Sarajevu na sve strane. Načelnik Hadžiomerović
tjera politiku, brine se samo za centar i za svoju ulicu, nema asfalta čak ni
obala kojom prolazi tramvaj i koja nosi ime jednoga slavnog vojvode. Tabak
nikamo i ne odlazi, nego nasumce upre prstom u neku točku na planu grada, na
karti što visi na zidu u redakciji. I pronalazi Jigitpašinu čikmu i kiti svoje.
Kad gradski oci pročitaju »žalbu«, sutradan odrede da se u čikmi istresu kola pijeska
ili šljunka, i sve je u najboljem redu.</span></p>

<p class="MsoNormal2"><span lang="HR">Brzo Tabak ondje završava karijeru. Političar
Mehmed Spaho doći će iz Beograda da u Sarajevu na velikom političkom zboru
(danas je to miting) održi govor u nedjelju. Prenijeti govor u novine nije
teško. Presbiro iz Beograda šalje govor novinama unaprijed, novinar treba da samo
ode na zbor i da u gotov tekst unese one manje izmjene što nastanu. Kako je
nedjelja, mala redakcija nije na okupu. Dužnost pada na najmlađega, posao je
lak. Vruć je dan, pa bi i Tabak na kupanje, jer takvi govori znaju trajati i po
dva sata i više. (Danas Fidel Castro govori i pet sati »u komadu«.) Veli Tabak
u sebi: »Ma što bih ja slušao toga feudalnog mulca: govor ionako imam, malko ću
ga iskititi.« I kiti, malko mijenja i tu i tamo u zagradama umeće:
»Odobravanje«,»Buran pljesak« — i sve na tu priliku, a ne zaboravlja ni
uskličnike, dakako. I odnosi tekst u tiskaru, a onda mirne duše lokalnim vlakom
odlazi na Ilidžu, na kupanje. U tiskari je dežurni novinar Werle, ali ni on,
kao ni Tabak, ne zna da govor nije ni održan i da Spaho nije ni stigao u
Sarajevo: zapeo mu negdje vlak. (Ni danas nam vlakovi ne valjaju, a možete
zamisliti kako je bilo prije.) Savjesni direktor Đino Stražičić navraća se u
redakciju i u tiskaru: ne nalazi Tabaka, ali nalazi »govor«. Hvata se za glavu,
sprečava bruku, a ujutro grešniku prstom, bez ijedne riječi, pokazuje vrata.</span></p>

<p class="MsoNormal2"><span lang="HR">Uozbiljio se Tabak, dalje savjesno radi za
beogradsku »Politiku«, piše niz članaka sa suđenja agrarnim aferašima, sjedi u
novinarskoj loži s uvaženim novinarom i književnikom Jovanom Palavestrom,
prelazi u Beograd, glavni urednik Dobrivoje Kuzmić vrlo mu je sklon, ali Tabaka
opet svrbe tabani, nada se da će prije u svijet preko iseljeničkog odsjeka u
Ministarstvu socijalne politike, gdje je potreban prevoditelj za portugalski i
španjolski. S te daske odskače, ali samo do Zagreba: u Iseljeničkom komesarijatu
u Palmotićevoj prevodi svašta, ponajviše iseljeničke dokumente i ostavinske
rasprave (portugalski, španjolski, francuski, engleski, holandski, njemački).
Ujedno je i sudski tumač za španjolski. I dalje surađuje u novinama i
časopisima, sad i književno. Za »Jugoslavenski Lloyd« u Zagrebu piše niz
članaka o iseljeništvu, ali kako dodiruje i nepoželjne teme, napose ono kad su
u Prvoj hrvatskoj štedionici propale milijarde iseljeničkog novca, mora prijeći
na drugo. U grčko-talijanskoj književnoj smotri »Olimpo«, koja nosi podnaslov »Rivista
di cultura mediterranea« a izlazi na grčkom, talijanskom i francuskom jeziku,
piše na talijanskom podug članak o književnosti u Jugoslaviji, ali urednik,
talijanski književnik Ezio Volture, skraćuje, mijenja, sažima svojim riječima,
a da nevolja bude veća, nebrigom slagara ispadaju dva odlomka: jedan o Matošu,
drugi o Andriću. Takva »sreća« često prati Tabaka, čak i danas. (Samo su mu dva
članka objavljena kako ih je dao: jedan u »Narodnom listu«, drugi na
Radio-Zagrebu, oba zahvaljujući književniku Čedi Prici.)</span></p>

<p class="MsoNormal2"><span lang="HR">Početkom 1939. opet odlazi u Pariz, opet će
samo novinariti. Pomaže da se iz logora u Perpignanu izvuče jedan španjolski
borac, Čeh, obolio od tifusa. Liječe ga u jednoj pariškoj bolnici kao
Jugoslavena Tabaka: ovaj mu je dao svoj pasoš, s kojim je Čeh, to jest češki
Židov, otplovio u Meksiko. Zauzimanjem Nikole Jerića, iseljeničkog izaslanika pri
jugoslavenskom poslanstvu, Tabak, kazavši da je izgubio pasoš, dobiva <i class="calibre7">passavant
</i>i vraća se u Zagreb. Nitko ništa nije pitao. Namješta se kao novinar i
prevoditelj u novinskoj agenciji »Avali« (ta bijaše ono što je danas »Tanjug«).
Tu ostaje do rata, odlazi u rat, vraća se — promijenila se vlast, promijenilo
se agenciji ime u »Croatia«. Tu ga ne diraju sve do kraja 1941, a onda ga
zatvaraju. Gubi oficirski čin, jer ne polaže zakletvu Paveliću, gubi zvanje
sudskog tumača jer »ne podastire dokaze o svestranoj pouzdanosti«, a kako
odbija da popuni i potpiše formular o pristupanju ustaškom pokretu, policijski
ga (srećom, kao anglofila) protjeruju u Osijek i ondje konfiniraju. Već ljeti
1942. oslobađaju ga konfinacije, jer je u Novinskom odsjeku potreban
prevoditelj članaka iz švedskih novina. Tako dnevičari do kraja rata. Uhapšen
je još samo jednom, 1943, i tom mu prilikom odvoze iz stana sve rukopise i sve
hebrejske knjige, usput i sve arapske i amharske, jer ne razlikuju jedne kuke
od drugih. Ne žali Tabak ni za čim, ali žali za najvećim blagom što mu ga
ugrabiše: oko pet stotina rukom pisanih strana sefardskoga narodnog blaga što
ga je sakupio u Bosni, Srbiji, Makedoniji i Grčkoj. Nikad to ne može oprostiti
ustaškim policajcima Vašku, Kalemberu i Rukavini.</span></p>

<p class="MsoNormal2"><span lang="HR">Nakon rata, a i novog zatvora, radi kao
urednik za zapadno<span class="calibre9">-</span>europsku književnost u
nakladi »Novo pokoljenje« (poslije »Mladost«) u Zagrebu, gdje ostaje do 1957.
Otad je samostalni književnik i prevoditelj (sada u mirovini). Opet je slušao
predavanja, ovaj put u Zagrebu, samo ono što ga zanima, škrebovu njemačku
sintaksu i kod Torbarine staru englesku književnost. Na komparativnu gramatiku
germanskih jezika ne nailazi, ali ima sreću da sluša divna predavanja iz
latinske gramatike što ih drži skroman znalac (znalci su uvijek skromni)
profesor Milivoj Sironić. Predavanja začinja zanimljivim primjerima i pričicama
iz grčke i latinske književnosti, i Tabak ga sluša otvorenih usta. Kod njega i
polaže usmeni i pismeni ispit i, gle čuda, dobiva peticu. Jedinu u svome
životu!</span></p>

<p class="MsoNormal2"><span lang="HR">Tabaku je vraćen oficirski čin, jer nije
služio u okupatorskoj vojsci ni u kvinslinškim jedinicama. Još je i promaknut
ili »unaprijeđen«, kako se to kaže u vojsci. Ali on ne mari ni za kakav čin,
kao što nije mario ni za diplome i kao što ne mari da sabere svoje eseje i
članke o iberskoj i skandinavskoj književnosti, kritike, članke o jeziku i
prevođenju, i poneku priču. Nema toga mnogo, svega tri-četiri sveska. Sve je
razbacano po raznim časopisima, almanasima i novinama, još od trideset i neke
godine — s izuzetkom ratnih godina, kada nije htio da napiše ni retka, jer
bijaše antifašist, organiziran u NOP-u. Ne mari ni za strana odličja, diplome i
nagrade što ih je dobio za prevođenje stranih klasika. Poplava od naših domaćih
nagrada nije ga zapljusnula; u nas za prevoditelje ne mare ni oni što su svu
svoju mudrost pok</span><span lang="HR">ú</span><span lang="HR">sali iz prijevoda,
jer stranih jezika ne znaju.</span></p>

<p class="MsoNormal8"><i class="calibre7"><span lang="HR">Blaga Aviani, Zagreb,1988</span></i></p>

</div>

</body></html>
