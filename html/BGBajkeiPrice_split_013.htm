<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Bajke i priče</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body vlink="black" link="#000000" class="calibre">
<div class="WordSection">
<h1 id="calibre_toc_12" class="calibre4"><a name="_Toc362253514" class="pcalibre pcalibre1 calibre1" id="_Toc362253514"></a><a name="_Toc342757848" class="pcalibre pcalibre1 calibre1" id="_Toc342757848"><span lang="HR" class="calibre1">SEDAM
JEDNIM UDARCEM</span></a></h1>

<p class="MsoNormal2"><span lang="HR">Jednoga ljetnog jutra sjedio vam malen krojač
na svome radnom stolu kraj prozora: bio je dobre volje i marno radio, šio baš
svojski. Uto naiđe niz ulicu nekakva seljakinja što je izvikivala svoju robu na
prodaju:</span></p>

<p class="MsoNormal2"><span lang="HR">— Pekmeza... dobrog pekmeza...! Evo
pekmeza...! Lijepo je to krojačiću zvučalo u ušima, mililo mu se to izvikivanje,
te on pomoli glavu kroz prozor i viknu:</span></p>

<p class="MsoNormal2"><span lang="HR">— Ovamo gore, draga ženo, evo kupca!</span></p>

<p class="MsoNormal2"><span lang="HR">Žena se sa svojom teškom košarom uspe stubama
gore krojaču pa zareda pred njim otklapati ćupove u kojima bijaše pekmez. On ih
sve pregleda jedan za drugim, uze ih redom podizati gore k sebi i zabadati nos,
a naposljetku reče:</span></p>

<p class="MsoNormal2"><span lang="HR">— Pekmez mi se čini dobar, odmjerite mi pet -
šest deka: ako bude i deset, ništa ne smeta.</span></p>

<p class="MsoNormal2"><span lang="HR">Seljakinja mu, ljuta što je tako usitnio,
odmjeri što je tražio te ode gunđajući: ona se naime nadala dobru poslu, a kad
tamo — od utrška ništa.</span></p>

<p class="MsoNormal2"><span lang="HR">»Bog neka mi blagoslovi ovaj zalogaj, da mi od
njega bude snage i krepčine!« — uzviknu krojačić.</span></p>

<p class="MsoNormal2"><span lang="HR">I u tim riječima dohvati kruh iz ormara,
odreza sebi krišku po svoj širini hljeba i namaza je pekmezom.</span></p>

<p class="MsoNormal2"><span lang="HR">»Eh, što će slatko prijati« — nadoveza
krojačić — »ali neću zagristi prije nego što dogotovim ovaj kaputić.«</span></p>

<p class="MsoNormal2"><span lang="HR">I položi namazanu krišku pokraj sebe te
nastavi marno šiti, a kako bijaše dobre volje, u svojoj je razdraganosti pravio
sve veće ubode, to će reći, nizali se oni sve dalje jedan od drugoga. Dotle se
miris slatkog pekmeza povijao sve više uza zid, za koji se prilijepile i po
njemu plazile mnoge muhe: primamljene slasnim mirisom, navalile one ozgo na
pekmez i oblijetale oko njega u rojevima.</span></p>

<p class="MsoNormal2"><span lang="HR">— Ej, tko vas je zvao? — ljutnu se krojačić i
poče tjerati nezvane goste.</span></p>

<p class="MsoNormal2"><span lang="HR">Ali se dosadne muhe, koje nisu razumjele
njegova govora, nisu dale otjerati: navaljivale su neprestano i sve se više
rojile. Kad je to krojačiću najposlije dotužilo te se baš ražestio, dohvati on
iz ladice suknen ustrižak pa udri tom krpom po muhama.</span></p>

<p class="MsoNormal2"><span lang="HR">— Čekajte, proklete napasnice, dat ću ja vama!</span></p>

<p class="MsoNormal2"><span lang="HR">Mlatnuo je nesmiljeno, pa kad je povukao krpu
i počeo brojiti, nabroji ni više ni manje nego sedam ubijenih muha što
otegnutih nožica ležahu pred njim.</span></p>

<p class="MsoNormal2"><span lang="HR">»E, jesi momak i po! Prava junačina!« — reče
samom sebi, zadivljen svojim junaštvom. — »Ne smije to proći samo tako, treba
da o tome zna cio grad!«</span></p>

<p class="MsoNormal2"><span lang="HR">I krojačić brže - bolje skroji sebi pojas te
ga odmah i saši i na nj vezom izveze u krupnim slovima: <i class="calibre7">Sedam jednim
udarcem!</i></span></p>

<p class="MsoNormal2"><span lang="HR">»Što rekoh: cio grad!« — nadostavi krojačić. »Svekoliki
svijet treba da o tome zna!«</span></p>

<p class="MsoNormal2"><span lang="HR">I srce mu od radosti zaigra baš kao repić u
janjeta.</span></p>

<p class="MsoNormal2"><span lang="HR">Krojač opasa pojas oko pasa, nakan da se
otisne u bijeli svijet, jer mišljaše da je krojačka radionica premalena za njegovu
hrabrost i junaštvo. Prije nego što je krenuo, obazreo se po kući da vidi ima
li tu štogod što bi mogao sa sobom ponijeti; ali nije našao ništa doli grumen
stara meka sira, pa ga strpa u džep, da mu se nađe na putu. Pred vratima opazi
pticu što se zaplela u gustom trnjaku. Dohvati i nju pa je spravi u džep gdje
mu se nalazio sir.</span></p>

<p class="MsoNormal2"><span lang="HR">I tako uze odvažno put pod noge, a kako bijaše
lak, okretan i hitar, nije osje</span><span lang="HR">ć</span><span lang="HR">ao
nikakva umora. Put ga vodio u brdo, a kad se uspeo brdu na najviši vrh, vidje
kako ondje sjedi golem div i sasvim mirno gleda oko sebe. Krojačić mu hrabro priđe,
javi mu se i probesjedi:</span></p>

<p class="MsoNormal2"><span lang="HR">— Zdrav mi bio, prijane! Gledaš ti po širokom
svijetu oko sebe, gledaš, je li? I ja sam se, evo, u svijet otisnuo da ogledam
sreću. Imaš li volje poći sa mnom?</span></p>

<p class="MsoNormal2"><span lang="HR">Div prezirno odmjeri krojača te će mu onako
svisoka:</span></p>

<p class="MsoNormal2"><span lang="HR">— Idi, propalico, jadni patuljasti žgoljo!
Noktom bih te mogao otkvrcnuti!</span></p>

<p class="MsoNormal2"><span lang="HR">— Da ne bi samo! — otpovrnu krojačić, te
raskopča kaput i divu pokaza pojas. — Evo ovdje možeš pročitati kakav sam ja
delija.</span></p>

<p class="MsoNormal2"><span lang="HR">Div pročita: <i class="calibre7">Sedam jednim udarcem, </i>pa
pomisli da su posrijedi sedmorica ljudi što ih je krojač dokrajčio odjednom, i
zato poče pokazivati malko više poštovanja prema tome mališi. Ipak ga najprije
htjede iskušati, pa zato dohvati povelik kamen i stisnu ga u šaci, tako da je
iz njega voda prokapala.</span></p>

<p class="MsoNormal2"><span lang="HR">— Hajde sada ti ako imaš snage — pozva ga div.</span></p>

<p class="MsoNormal2"><span lang="HR">— Kad nije ništa drugo posrijedi — prihvati
krojačić — onda mi je to prava igrarija.</span></p>

<p class="MsoNormal2"><span lang="HR">I to rekavši, segnu rukom u džep, izvadi meki
sir te ga stisnu tako da je sok iz njega potekao.</span></p>

<p class="MsoNormal2"><span lang="HR">— Ovo je malko bolje, zar ne? — pritače
krojačić.</span></p>

<p class="MsoNormal2"><span lang="HR">Čudio se div snazi u takva čovuljka, i
naprosto mu nije išlo u glavu. Nato div podiže kamen sa tla i hitnu ga tako
visoko da su ga oči jedva još vidjele.</span></p>

<p class="MsoNormal2"><span lang="HR">— Hajde sada ti, patuljčiću — izazva ga div.</span></p>

<p class="MsoNormal2"><span lang="HR">— Dobro si ga hitnuo — preuze krojač — ali će
opet na zemlju pasti. A ja ću ti hitnuti jedan koji se više neće vratiti.</span></p>

<p class="MsoNormal2"><span lang="HR">I segnu rukom u džep, uze pticu i baci je
uvis, a ptica, sretna što se domogla slobode, poletje još dalje uvis i više se
ne vrati.</span></p>

<p class="MsoNormal2"><span lang="HR">— Što veliš sad, druškane? — isprsi se krojač.</span></p>

<p class="MsoNormal2"><span lang="HR">— Baciti doduše umiješ — prihvati div — ali da
vidimo jesi li kadar izvesti štogod krupnije.</span></p>

<p class="MsoNormal2"><span lang="HR">I povede krojačića do golema hrasta što oboren
ležaše na tlu, te mu reče:</span></p>

<p class="MsoNormal2"><span lang="HR">— Ako si dovoljno jak, pomozi mi da ovo stablo
iznesem iz šume.</span></p>

<p class="MsoNormal2"><span lang="HR">— Vrlo rado — pristade mališa. — Samo ti uzmi
deblo na pleća, a ju ću ponijeti grane s lišćem, ovo je kudikamo teže.</span></p>

<p class="MsoNormal2"><span lang="HR">Div natovari deblo sebi na pleća, a krojač
sjede na jednu između grana, pa tako divu, koji se nije mogao osvrtati, ne bijaše
druge nego ponijeti cijelo stablo i još krojačića povrhu.</span></p>

<p class="MsoNormal2"><span lang="HR">Lijepo se osjećao krojačić straga na granju i
lišću, bio on dobre volje i veseo, te uzeo fićukati pjesmicu:</span></p>

<p class="Sonet"><span lang="HR">Izjahala tri krojača,<br class="calibre2"/>
išetala iz grada...</span></p>

<p class="MsoNormal"><span lang="HR">fićukao on kao da je
nositi to deblo dječja igra.</span></p>

<p class="MsoNormal2"><span lang="HR">Pošto je popoišao dobran dio puta noseći teški
teret, div posusta, nije mogao dalje te uzviknu:</span></p>

<p class="MsoNormal2"><span lang="HR">—</span><span lang="HR"> Čujder, valja mi
zbaciti ovo deblo.</span></p>

<p class="MsoNormal2"><span lang="HR">Krojač nije čekao da mu se dvaput kaže, nego
hitro i spretno skoči na tlo, prihvati drvo obadvjema rukama, kao da ga je
nosio, te će divu:</span></p>

<p class="MsoNormal2"><span lang="HR">— Tako si golem, a ne možeš ni debla ponijeti.</span></p>

<p class="MsoNormal2"><span lang="HR">Išla njih dvojica zajedno dalje, a kad su
naišli pokraj neke rodne trešnje, div dohvati krošnju drveta na kojem su
visjeli rani plodovi, pa je savi k zemlji, predade je u ruku krojaču i pozva ga
da bere i jede. Ali krojačić bio preslab da drži savijeno drvo, i tako, kad je div
ispustio vršiku, sunu stablo uvis, a krojač s krošnjom odletje u zrak. Kad je
nepovrijeđen pao na tlo, div mu reče:</span></p>

<p class="MsoNormal2"><span lang="HR">— Što je, zar nemaš snage držati slabašnu šibu?</span></p>

<p class="MsoNormal2"><span lang="HR">— Ne znači to da nemam snage — uzvrati
krojačić. — Ta kako je ne bi imao onaj koji ih je sedam dokrajčio jednim
udarcem! Nego sam skočio preko drveta zato što lovci tamo dolje pucaju u
šikaru. Hajde ga ti preskoči ako možeš.</span></p>

<p class="MsoNormal2"><span lang="HR">Div pokuša, ali nije mogao skočiti preko
visokog drveta, nego je zapeo u granju te ondje ostao viseći, i tako ga je
krojač opet nadmašio.</span></p>

<p class="MsoNormal2"><span lang="HR">Pošto je div sišao, reče krojaču:</span></p>

<p class="MsoNormal2"><span lang="HR">— Kad si tako odvažan i junačan momak, hajde
onda sa mnom u našu pećinu i prenoći kod nas.</span></p>

<p class="MsoNormal2"><span lang="HR">Krojač prihvati i krenu za njim.</span></p>

<p class="MsoNormal2"><span lang="HR">Kad su stigli u pećinu, ono oko vatre sjede
ostali divovi i svaki u ruci drži pečenu ovcu: naklopili se oni na jelo i
mljašću, sve im puca iza ušiju. Krojačić se obazre oko sebe i pomisli: »Pa
ovdje je kudikamo šire i prostranije negoli u mojoj radionici.« Div mu pokaza
jednu postelju i reče neka legne i neka se ispava. Ali krojačiću bijaše
postelja prevelika pa nije u nju legao, nego se zavukao u jedan kut u spilji.
Kad je bilo o ponoći i kad div mišljaše da krojačić leži na postelji i spava
dubokim snom, ustade div, dohvati tešku željeznu motku i njome mlatnu po
postelji, tako da se sva provalila: bijaše uvjeren da je time dokrajčio toga
krojačkog skakavca.</span></p>

<p class="MsoNormal2"><span lang="HR">U rano jutro divovi poraniše u šumu, a
krojačića su sasvim zaboravili; on se međuto pojavio pred njima, smion i veseo.
Divovi se preplašili: u strahu da će ih sve pobiti, umaknuše kuda koji.</span></p>

<p class="MsoNormal2"><span lang="HR">Krojačić krenu dalje, išao on sve za svojim
šiljatim nosom. Pošto je podugo tako pješačio, naposljetku stiže na dvorište
kraljevske palače, pa kako ga je umor presvojio, leže on u travu i zaspa. Dok
je ondje ležao, prilazili ljudi, gledali ga sa svih strana i na njegovu pojasu
čitali: <i class="calibre7">Sedam jednim udarcem.</i></span></p>

<p class="MsoNormal2"><i class="calibre7"><span lang="HR">—</span></i><span lang="HR"> Ah — govorahu
oni — što će taj veliki ratnik i junak ovdje usred mira? Zacijelo je to kakav
moćan gospodin.</span></p>

<p class="MsoNormal2"><span lang="HR">I odoše i javiše kralju, sve misleći: ako
izbije rat, bit će nam to važan i koristan čovjek, nipošto ga ne smijemo
pustiti da samo tako ode.</span></p>

<p class="MsoNormal2"><span lang="HR">Kralju se svidio njihov savjet, te on posla
jednoga između svojih dvorjana neznanom jakoti, to jest našem krojačiću: kad se
junačina probudi, neka mu dvorjanin ponudi ratnu službu u kralja.</span></p>

<p class="MsoNormal2"><span lang="HR">Izaslanik stajao pokraj spavača i čekao dok
ovaj protegne krake i san istrepće iz očiju, pa mu onda prenio kraljevu punudu
i prijedlog.</span></p>

<p class="MsoNormal2"><span lang="HR">—</span><span lang="HR"> Upravo sam zato i došao
— odgovori krojačić. — Hoćak sam i spreman sam stupiti kralju u službu.</span></p>

<p class="MsoNormal2"><span lang="HR">Lijepo ga i časno primiše na dvoru i odrediše
mu posebne odaje u kojima će stanovati.</span></p>

<p class="MsoNormal2"><span lang="HR">Drugi pak ratnici bili kivni na nj i puni
pizme, i samo su željeli da ga vrag odnese što dalje odande.</span></p>

<p class="MsoNormal2"><span lang="HR">— Na što će sve ovo izići? — govorili oni među
sobom. — Dođe li do kavge između nas i njega, pa on udari po nama, na svaki
njegov udar odoše nas sedmorica. Svi ćemo tako dođavola.</span></p>

<p class="MsoNormal2"><span lang="HR">I zaključiše da svi zajedno izi</span><span lang="HR">đ</span><span lang="HR">u pred kralja; dođoše oni kralju te ga zamoliše da
ih oslobodi dalje službe.</span></p>

<p class="MsoNormal2"><span lang="HR">— Nismo stvoreni niti smo kadri izdržati
pokraj čovjeka koji sedmoricu ubije jednim udarcem.</span></p>

<p class="MsoNormal2"><span lang="HR">Kralju bilo žao da zarad jednoga jedinog
stranca izgubi sve svoje vjerne sluge. Kamo sreće, kaza on u sebi, da ga moje
oči nisu nikad vidjele! Htio se kralj otresti neugodnog jakote, ali se nije
usudio da ga otpusti: bojao se da bi ih jakota mogao sve poubijati — njega i
sve njegove — i zasjesti na kraljevski prijestol.</span></p>

<p class="MsoNormal2"><span lang="HR">Dugo je premišljao, dovijao se svakojako, i
najposlije smislio što će i kako će. Posla on krojačiću čovjeka s porukom:
budući da je tako velik ratnik, kralj mu iznosi jednu svoju ponudu i molbu. U
jednoj šumi njegove krljevine nastan je dvojici divova što ubijaju i pljačkaju,
žare i pale i goleme štete čine na svakom koraku; glava je u torbi svakom tko
im se usudi prići. Ako on uspije nadvladati divove te ih oba ubiti, kralj će mu
dati svoju kćer jedinicu za ženu i k tome u ženinstvo polovinu kraljevine. A
pridodat će mu još i stotinu konjanika koji će krenuti s njime u pothvat i biti
mu na pomoći.</span></p>

<p class="MsoNormal2"><span lang="HR">»Eh, to bi bilo nešto za junaka kakav sam ja —
reče u sebi krojačić — zadobiti lijepu kraljevu kćer i polovinu kraljevine po
vrhu! Takvo se što ne pruža čovjeku svaki dan.«</span></p>

<p class="MsoNormal2"><span lang="HR">Tako pomisli krojačić i u odgovor protisnu:</span></p>

<p class="MsoNormal2"><span lang="HR">— Hoćak sam, prihvaćam. Već ću ja divove
srediti, a ona mi stotina konjanika nije potrebna, jer tko ih sedam dokrajči
jednim udarcem, tome se ne treba bojati dvojice.</span></p>

<p class="MsoNormal2"><span lang="HR">I uze krojačić put pod noge, a za njim ipak
krenu stotina konjanika. Kad je stigao do ruba gdje se počinje šuma, kaza
svojim pratiocima:</span></p>

<p class="MsoNormal2"><span lang="HR">— Vi samo ostanite ovdje, a ja ću u šumi već i
sam obračunati s divovima.</span></p>

<p class="MsoNormal2"><span lang="HR">I to rekavši, zađe u šumu i poče zvjerati
naokolo i obazirati se i lijevo i desno. Ubrzo zatim ugleda dvojicu divova:
opružili se oni pod velikim granatim drvetom i spavaju, i hrču tako i toliko da
se od njihove hrke sve grane njišu. Krojačić, ne budi lijen, napuni džepove
kamenjem pa se s time oprezno pope na drvo. Pošto se uspeo drvetu do sredine,
tu doplazi i lijepo se smjesti na granu tako da je sjedio baš nad dvojicom
spavača. Tada uze kamen za kamenom bacati na prsa jednome od divova. Div dugo
nije ništa osjetio, no ipak se najposlije probudi te onoga što je još spavao
munu u rebra i reče:</span></p>

<p class="MsoNormal2"><span lang="HR">— Zašto me udaraš i budiš?</span></p>

<p class="MsoNormal2"><span lang="HR">— Koješta! Ti sanjaš! — uzvrati ovaj drugi. — Ja
te ne udaram.</span></p>

<p class="MsoNormal2"><span lang="HR">Obojica zatim opet legoše te u san zaveslaše.
Nato krojač baci kamen na toga drugog.</span></p>

<p class="MsoNormal2"><span lang="HR">— Što je sad? Što ima to značiti? — zamrmlja
taj drugi. — Zašto mi dodijavaš i budiš me?</span></p>

<p class="MsoNormal2"><span lang="HR">— Ne dodijavam ti ja i ne budim te — odgovori
prvi, gunđajući.</span></p>

<p class="MsoNormal2"><span lang="HR">Neko su se vrijeme tako svađali i natezali,
ali kako bijahu umorni, umiriše se, drijem ih prevlada, i oči im se opet sklopiše,
a krojačić opet okrenu u svoju igru, potraži najkrupniji kamen pa ga iz sve
snage baci prvom divu na prsa.</span></p>

<p class="MsoNormal2"><span lang="HR">— E, sad je previše! — riknu on pa skoči kao
mahnit i drmnu svoga druga o drvo tako da se ovo potreslo do korijena.</span></p>

<p class="MsoNormal2"><span lang="HR">Ni ovaj drugi nije ostao dužan, nego je
odvratio istom mjerom, i tako se oni dohvaćali i toliko razgoropadili da su
čupali stabla iz korijena te udarali jedan po drugom sve dok nisu obojica mrtva
pala na tlo.</span></p>

<p class="MsoNormal2"><span lang="HR">Krojačić tada spuza sa svoga drveta.</span></p>

<p class="MsoNormal2"><span lang="HR">»Sva sreća«, reče on, »što nisu iz zemlje
iščupali stablo na kojem sam čučao, inače bih poput vjeverice morao skakutati s
drveta na drvo.«</span></p>

<p class="MsoNormal2"><span lang="HR">To rekavši, isuka mač te jednome i drugom divu
zada dva - tri valjana udarca u grudi, a potom se vrati konjanicima pa im kaza:</span></p>

<p class="MsoNormal2"><span lang="HR">— Posao je obavljen, obojicu sam dokrajčio.
Ali nije bilo lako, u nevolji su drveće iz zemlje čupali i njime se branili. No
ništa im nije pomoglo, jer su se namjerili na junačinu što ih sedam dokončava
jednim udarcem.</span></p>

<p class="MsoNormal2"><span lang="HR">— A zar niste dopali rana? — upitaše
konjanici.</span></p>

<p class="MsoNormal2"><span lang="HR">— Ne bih mario da i jesam, ali mi ni vlas s
glave ne manjka.</span></p>

<p class="MsoNormal2"><span lang="HR">Kraljevski konjanici ne htjedoše mu vjerovati,
pa odjahaše u šumu da sami vide. I nađoše divove mrtve, krvlju oblivene, a
svuda naokolo leži iščupano drveće.</span></p>

<p class="MsoNormal2"><span lang="HR">Krojačić poslije zatraži od kralja da održi
riječ i da mu dade obećanu nagradu. Kralj se pak pokajao zbog svog obećanja i
samo je opet namatao misli oko toga kako bi neugodnog junaka mogao maknuti sa
svog vrata.</span></p>

<p class="MsoNormal2"><span lang="HR">— Prije nego što dobiješ moju kćer i polovinu
kraljevine valja ti izvršiti još jedno junačko djelo. U istoj onoj šumi švrlja
i pustoši opak jednorog i veliku štetu nanosi: njega mi moraš uhvatiti.</span></p>

<p class="MsoNormal2"><span lang="HR">— Jednoroga se bojim još manje negoli dvojice
divova — dočeka krojačić. — Sedam jednim udarcem, to je moje!</span></p>

<p class="MsoNormal2"><span lang="HR">I uze konop i sjekiru, i to sa sobom ponese u
šumu. Tu na okrajku opet svojim pratiocima koji mu bijahu pridijeljeni reče
neka ga pričekaju, a on sam za</span><span lang="HR">đ</span><span lang="HR">e u
šumu. Nije mu trebalo dugo tražiti, jednorog se ubrzo pojavi i odmah se, još
izdaleka, zaletje na krojača da ga na svoj rog nabode.</span></p>

<p class="MsoNormal2"><span lang="HR">— Polako, polako — porugljivo će krojačić — ne
ide to tako brzo.</span></p>

<p class="MsoNormal2"><span lang="HR">Stajao je i čekao dok se zvijer nije sasvim
primakla, a onda krojačić okretno skoči za drvo. Jednorog je iz sve snage jurio
prema drvetu i tako je žestoko zabio svoj rog u stablo da ga više nije mogao
izvući, i zvijer ostade uhvaćena.</span></p>

<p class="MsoNormal2"><span lang="HR">»Sad imam ptičicu«, reče krojač, iziđe iza
stabla pa jednorogu najprije veza konop oko vrata, a potom sjekirom izbi rog iz
drveta, i kad sve bijaše u redu, povede životinju i dovede je pred kralja.</span></p>

<p class="MsoNormal2"><span lang="HR">Kralj mu još ne htjede dati obećanu nagradu,
nego postavi i treći zahtjev. Sad mu je krojač prije svadbe imao uloviti
divljeg vepra što pustoši u šumi i pravi veliku štetu: kraljevski lovci pomoći
će mu u tome pothvatu.</span></p>

<p class="MsoNormal2"><span lang="HR">— Drage volje — prihvati krojač — to mi je
prava dječja igra.</span></p>

<p class="MsoNormal2"><span lang="HR">Lovce krojač nije poveo sa sobom, a njima to
bilo i te kako po ćudi, jer ih je vepar više puta tako dočekao da nisu imali
nimalo volje poći za krojačem i vepra vrebati.</span></p>

<p class="MsoNormal2"><span lang="HR">Kad je vepar ugledao krojača, pojuri na nj
zapjenjenih žvalja i iskešenih zuba-derača i htjede ga na zemlju oboriti.
Spretni krojač uskoči u kapelu što bijaše u blizini, a vepar za njim.</span></p>

<p class="MsoNormal2"><span lang="HR">No domišljati je krojač brzo skočio na prozor
te iskočio van, a vepar uletio u kapelu. Krojač, vani, brže-bolje za njim
zalupi vrata. Bijesna životinja, teška i bespomoćna, nije mogla skočiti na
prozor pa van, i tako vepar bijaše uhvaćen.</span></p>

<p class="MsoNormal2"><span lang="HR">Krojačić tada pozva lovce da na rođene oči vide
uhvaćenu životinju.</span></p>

<p class="MsoNormal2"><span lang="HR">Nato majstor pothvata ode kralju, komu nije
ostalo drugo nego održati obećanje i jakoti dati kćer i polovinu kraljevine. Da
je znao da pred njim ne stoji nikakav junak - ratnik nego samo kukavan
krojačić, još bi mu veća muka bila. I tako se slavila svadba s velikim sjajem i
s malom radošću, i tako od krojača postade kralj.</span></p>

<p class="MsoNormal2"><span lang="HR">Nakon nekog vremena mlada je kraljica noću
čula kako njezin suprug u snu bunca i govori: »Hajde, momče, sašij mi kaput i
zakrpaj mi hlače, i požuri, jer ću te inače mlatnuti ovim aršinom!«</span></p>

<p class="MsoNormal2"><span lang="HR">Dobro je razabrala što je i kako je s mladim
gospodinom, pa se ujutro potužila ocu: iznijela mu svoje jade i zamolila ga da
je oslobodi muža koji nije ništa drugo doli kukavan krojač.</span></p>

<p class="MsoNormal2"><span lang="HR">Otac je uze tješiti te joj reče:</span></p>

<p class="MsoNormal2"><span lang="HR">— Noćas ostavi vrata svoje spavaonice
otvorena: moje će sluge stajati vani, i kad on zaspi, oni će upasti unutra,
svezati ga i prenijeti na brod koji će ga odvesti u široki svijet.</span></p>

<p class="MsoNormal2"><span lang="HR">Mlada žena bijaše time zadovoljna. Ali kraljev
oružar, koji je sve čuo i bio sklon mladom gospodaru, prenese ovome svu osnovu
i naum.</span></p>

<p class="MsoNormal2"><span lang="HR">»Već ću ja spriječiti tu smicalicu«, reče
krojačić.</span></p>

<p class="MsoNormal2"><span lang="HR">Uvečer, kao obično, leže sa ženom u postelju.
Kad je mislila da je on usnuo, ustade ona, otvori vrata te opet leže.</span></p>

<p class="MsoNormal"><span lang="HR">Krojačić pak, koji se
samo pretvarao da spava, okrenu u sav glas vikati:</span></p>

<p class="MsoNormal2"><span lang="HR">— Što! Sedam sam ja njih jednim udarcem! I dva
sam diva ubio! I jednoroga svladao! I divljeg vepra uhvatio! Pa da se onda
bojim tih jadnika što stoje vani pred vratima!</span></p>

<p class="MsoNormal2"><span lang="HR">Kad su oni vani čuli te riječi, zapadoše u
golem strah: umaknuše odande kao da im je sam đavo za petama, i nijedan se više
ne usudi krenuti na krojačića.</span></p>

<p class="MsoNormal2"><span lang="HR">I tako je krojačić kraljevao do kraja svog
života.</span></p>

</div>

</body></html>
