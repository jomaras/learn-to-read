<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Bajke i priče</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body vlink="black" link="#000000" class="calibre">
<div class="WordSection">
<h1 id="calibre_toc_21" class="calibre4"><a name="_Toc362253523" class="pcalibre pcalibre1 calibre1" id="_Toc362253523"><span lang="HR" class="calibre1">ČAROBNI STOLIĆ</span></a></h1>

<p class="MsoNormal4"><b class="calibre6"><i class="calibre7"><span lang="HR" class="calibre8">Zlatni magarac,
Toljaga u vreći</span></i></b></p>

<p class="MsoNormal2"><span lang="HR">Ono vam davno bio krojač što je imao tri sina
i jednu jedinu kozu. A ta koza, kako ih je sve zajedno svojim mlijekom hranila,
morala je i sama imati dobru hranu, te ju je trebalo svaki dan voditi na pašu.
Sinovi su tako i radili, po redu oni išli na svoju dužnost.</span></p>

<p class="MsoNormal2"><span lang="HR">Jednom je najstariji krojačev sin odvede na
groblje gdje bijaše svakakva ponajljepšeg bilja — odvede je da onuda brsti i
naokolo skače. Kad se uvečerilo i kad je došlo vrijeme da se kući vrate, upita
je on:</span></p>

<p class="MsoNormal2"><span lang="HR">— Jesi li se, kozo, nasitila?</span></p>

<p class="MsoNormal2"><span lang="HR">A koza mu svojim meketom odgovori:</span></p>

<p class="Sonet"><span lang="HR">Baš je paša dobra bila,<br class="calibre2"/>
lijepo sam se nasitila.</span></p>

<p class="MsoNormal2"><span lang="HR">— Dobro je, hajdemo onda kući! — kaza momak,
uhvati je za konopac, odvede u staju i priveza.</span></p>

<p class="MsoNormal2"><span lang="HR">— Onda? — upita stari krojač. — Je li se koza
dobro nabrstila?</span></p>

<p class="MsoNormal2"><span lang="HR">— Jest — odgovori sin — baš se nabrstila i
lijepo nasitila.</span></p>

<p class="MsoNormal2"><span lang="HR">Ali se otac htio sam uvjeriti, pa sišao iz
kuće u staju, pomilovao dragu životinju te ju upitao:</span></p>

<p class="MsoNormal2"><span lang="HR">— Jesi li se, kozo, nasitila?</span></p>

<p class="MsoNormal2"><span lang="HR">A koza mu zameketa:</span></p>

<p class="Sonet"><span lang="HR">Čime bih se nasitila<br class="calibre2"/>
kad je paša loša bila:<br class="calibre2"/>
po humcima švrljaš,<br class="calibre2"/>
samo korov brljaš.</span></p>

<p class="MsoNormal2"><span lang="HR">—</span><span lang="HR"> Što to čuju moje uši? —
uzviknu krojač, pa odjuri gore u kuću i pozva momka na red:</span></p>

<p class="MsoNormal2"><span lang="HR">— Čuj ti, lažljivče obični! Kako možeš reći da
se koza nasitila, a pustio si je da gladuje!</span></p>

<p class="MsoNormal2"><span lang="HR">I u svome bijesu pograbi sa zida krojački
aršin pa ošinu po sinu i tako ga otjera od kuće.</span></p>

<p class="MsoNormal2"><span lang="HR">Sutradan bio red na drugom sinu da vodi kozu na
pašu. Izabrao on uza živicu njihova vrta lijepo mjesto gdje je raslo sve samo
sočno bilje, a koza sve odreda pobrsti.</span></p>

<p class="MsoNormal2"><span lang="HR">Kad se uvečerilo i kad bijaše vrijeme da se
ide kući, momak upita kozu:</span></p>

<p class="MsoNormal2"><span lang="HR">— Jesi li se, kozo, nasitila?</span></p>

<p class="MsoNormal2"><span lang="HR">A koza mu odmeketa:</span></p>

<p class="Sonet"><span lang="HR">Baš je paša dobra bila,<br class="calibre2"/>
lijepo sam se nasitila.</span></p>

<p class="MsoNormal2"><span lang="HR">—</span><span lang="HR"> Kad je tako, hajdemo
onda kući! — kaza momak, pa je odvede u staju i ondje priveza.</span></p>

<p class="MsoNormal2"><span lang="HR">— Onda? — upita stari krojač. — Je li se koza
valjano nabrstila?</span></p>

<p class="MsoNormal2"><span lang="HR">— Jest — odgovori sin — baš se nabrstila i
lijepo nasitila.</span></p>

<p class="MsoNormal2"><span lang="HR">Ali se krojač nije u to pouzdavao, nego se
htio sam uvjeriti, pa ode dolje u staju te upita kozu:</span></p>

<p class="MsoNormal2"><span lang="HR">— Jesi li se, kozo, nasitila?</span></p>

<p class="MsoNormal2"><span lang="HR">A koza mu odmeketa:</span></p>

<p class="Sonet"><span lang="HR">Čime bih se nasitila<br class="calibre2"/>
kad je paša loša bila:<br class="calibre2"/>
kraj živice švrljaš,<br class="calibre2"/>
po korovu brljaš.</span></p>

<p class="MsoNormal2"><span lang="HR">—</span><span lang="HR"> Da bezdušna li lopova!
— uzviknu krojač. Pustiti ovakvo zlatno živinče da gladuje!</span></p>

<p class="MsoNormal2"><span lang="HR">I pobrza gore te aršinom odagna i drugog sina
iz kuće</span></p>

<p class="MsoNormal2"><span lang="HR">Došao tako red na trećeg sina da kozu vodi na
pašu. On je naumio svoj posao uraditi kako Bog zapovijeda, pa potražio grmlje
sa ponajgušćim i ponajljepšim lišćem i tu je pustio kozu da brsti. Kad se
uvečerilo i kad već bijaše vrijeme za povratak, upita on kozu:</span></p>

<p class="MsoNormal2"><span lang="HR">— Jesi li se, kozo, nasitila?</span></p>

<p class="MsoNormal2"><span lang="HR">A koza mu odmeketa:</span></p>

<p class="Sonet"><span lang="HR">Baš je paša dobra bila,<br class="calibre2"/>
lijepo sam se nasitila.</span></p>

<p class="MsoNormal2"><span lang="HR">—</span><span lang="HR"> Dobro je, hajdemo onda
kući! — kaza momak, pa je odvede u staju i ondje priveza.</span></p>

<p class="MsoNormal2"><span lang="HR">—</span><span lang="HR"> Onda? — upita stari
krojač. — Je li se koza dovoljno nabrstila?</span></p>

<p class="MsoNormal2"><span lang="HR">— Jest — odgovori sin — baš se nabrstila i
lijepo nasitila.</span></p>

<p class="MsoNormal2"><span lang="HR">Krojač pak nije nikome vjerovao, nego siđe u
staju i kozu upita:</span></p>

<p class="MsoNormal2"><span lang="HR">— Jesi li se, kozo, nasitila?</span></p>

<p class="MsoNormal2"><span lang="HR">A koza mu odmeketa:</span></p>

<p class="Sonet"><span lang="HR">Čime bih se nasitila<br class="calibre2"/>
kad je paša loša bila:<br class="calibre2"/>
golim grmljem </span><span lang="HR">š</span><span lang="HR">vrlja</span><span lang="HR">š</span><span lang="HR">,<br class="calibre2"/>
po korovu brljaš.</span></p>

<p class="MsoNormal2"><span lang="HR">— Gle lažova nad lažovima! — uzviknu krojač. —
Jedan bezdušnik kao i drugi! Ni u jednog nikakva osjećaja dužnosti! Nećete vi
mene dalje za nos vući!</span></p>

<p class="MsoNormal2"><span lang="HR">I sav izvan sebe od golemog gnjeva, odjuri
gore pa nedužna sina zaokupi aršinom po leđima, tako te momak izmaknu iz kuće
što su ga noge nosile.</span></p>

<p class="MsoNormal2"><span lang="HR">Sad je stari krojač ostao sam sa svojom kozom.
Kad je sutradan objutrilo, siđe on u staju, pogladi kozu i reče:</span></p>

<p class="MsoNormal2"><span lang="HR">— Hodi, mili stvore, sam ću te odvesti na
pašu!</span></p>

<p class="MsoNormal2"><span lang="HR">I uze je za priuzu i odvede do zelenih živica,
do sočnog stolisnika i drugoga slasnog bilja što ga je koza osobito voljela.</span></p>

<p class="MsoNormal2"><span lang="HR">— Tu se možeš do mile volje nabrstiti — kaza
joj on i pusti je da brsti sve do večeri. A kad se uvečerilo i kad bijaše
vrijeme povratku, upita je:</span></p>

<p class="MsoNormal2"><span lang="HR">— Jesi li se, kozo, nasitila?</span></p>

<p class="MsoNormal2"><span lang="HR">A koza mu zameketa:</span></p>

<p class="Sonet"><span lang="HR">Baš je paša dobra bila,<br class="calibre2"/>
lijepo sam se nasitila.</span></p>

<p class="MsoNormal2"><span lang="HR">— Hajdemo onda kući! — reče krojač, pa je
odvede, sprati u staju i ondje priveza.</span></p>

<p class="MsoNormal2"><span lang="HR">Prije nego što će izići iz staje, na vratima
se još jednom okrenu i kozu upita:</span></p>

<p class="MsoNormal2"><span lang="HR">— Jesi li se, kozo, konačno nasitila?</span></p>

<p class="MsoNormal2"><span lang="HR">Ali ni on ne prođe kod nje bolje, jer i sada
koza odmeketa:</span></p>

<p class="Sonet"><span lang="HR">Čime bih se nasitila<br class="calibre2"/>
kad je paša loša bila:<br class="calibre2"/>
kojekuda švrljaš;<br class="calibre2"/>
po otpadu brljaš.</span></p>

<p class="MsoNormal2"><span lang="HR">Kad je krojač to čuo, zinu od čuda i razabra
da je s nepravom odagnao od kuće svoja tri sina.</span></p>

<p class="MsoNormal2"><span lang="HR">— Čekaj samo, ti nezahvalni stvore, vidjet ćeš
ti svoje! — uzviknu stari krojač. — Da te samo otjeram, premalo bi bilo!
Obilježit ću ja tebe tako te se nećeš ni usuditi pred čestita krojača!</span></p>

<p class="MsoNormal2"><span lang="HR">I odbrza gore u kuću, dohvati britvu, nasapuna
kozi glavu te je obrija tako da se pokazala glatka kao dlan. A kako mu se
učinilo da koza ne zaslužuje časni krojački aršin, pograbi on bič pa je ošinu
tri - četiri puta, te je odande zagrabila sve u krupnim skokovima i tako
umakla.</span></p>

<p class="MsoNormal2"><span lang="HR">Ostao krojač sam samcat u kući pa zapao u
veliku tugu za sinovima: silno je želio da opet budu kraj njega, ali nitko nije
znao kamo su se sinci stanili.</span></p>

<p class="Asterisk"><span lang="HR">*</span></p>

<p class="MsoNormal2"><span lang="HR">Najstariji sin otišao u nauk nekom stolaru.
Rado je i marljivo učio, pa kad se djetiću navršilo vrijeme naukovanja, i kad
je trebalo da momak krene u svijet, majstor mu darova stolić od obična drveta,
sasvim priprost, ali stolić koji imaše čarobnu moć. Jer, kad bi ga čovjek
postavio te izgovorio: »Stoliću, prostri se!« dobri bi se stolić u tili čas
pokrio čistim stolnjakom, a na njemu stajao tanjur, uza nj nož i viljuška, pa
zdjela uzvrh puna varena i pečena mesa, i još bi sinuo pozamašan pehar vina
rumenike da bi se gozbovatelju srce razgalilo.</span></p>

<p class="MsoNormal2"><span lang="HR">»Dovoljno mi je ovo za cio život«, reče u sebi
mladi stolarski pomoćnik i vedro se i veselo otisnu u svijet, jer mu se nije
trebalo brinuti o tome valja li koja krčma ili ne valja, ni glavu razbijati oko
toga hoće li što dobiti u njoj ili neće. Nije li mu s voljom bilo da se navrati
u krčmu, nije se u nju ni navraćao, nego bi u polju, u šumi ili na livadi, gdje
bi mu se samo prohtjelo, skinuo svoj čarobni stolić što ga je prtio na leđima,
stavio bi ga preda se te izgovorio: »Stoliću, prostri se!« i učas bi se na
stoliću poredalo što mu je srce željelo.</span></p>

<p class="MsoNormal2"><span lang="HR">Najposlije momak dođe na misao da se vrati
očinskoj kući: valjda je očev gnjev splasnuo, zacijelo će ga otac lijepo
primiti kad mu, eto, donosi čarobni stolić.</span></p>

<p class="MsoNormal2"><span lang="HR">Elem, krenuo sinak kući i tako, vraćajući se,
ušao uvečer u neku krčmu, krcatu gostiju. Oni mu zaželješe dobrodošlicu i
pozvaše ga da uzme mjesto kraj njih i da večera s njima, inače teško da će još
štogod dobiti.</span></p>

<p class="MsoNormal2"><span lang="HR">— Ne, hvala — dočeka stolar — ne želim vas
zakinuti ni za koji zalogaj što biste ga morali od usta otkidati: radije da ja
vas pozovem da budete moji gosti.</span></p>

<p class="MsoNormal2"><span lang="HR">Nasmijali se svi u krčmi, jer mišljahu da
momak tjera šegu. Ali on postavi nasred krčme svoj drveni stolić te izgovori:</span></p>

<p class="MsoNormal2"><span lang="HR">— Stoliću, prostri se!</span></p>

<p class="MsoNormal2"><span lang="HR">Kako on to izreče, stolić se u hipu pokri
različitim jestvinama, a tako lijepo i dobro prigotovljenim kako ih krčmar
nikad ne bi znao pripremiti, i njihov slastan miris ugodno je gostima punio
nosnice.</span></p>

<p class="MsoNormal2"><span lang="HR">— Evo, služite se, dragi prijatelji!</span></p>

<p class="MsoNormal2"><span lang="HR">Kad su gosti razabrali što je posrijedi i da
on to misli ozbiljno, nisu se bogme sustezali, i nije im trebalo dvaput reći:
priđoše oni, prihvatiše noževe i svojski se na jelo naklopiše. I u silnu čudu
bijahu kad su vidjeli kako odmah dolazi druga puna zdjela na mjesto one koju su
ispraznili.</span></p>

<p class="MsoNormal2"><span lang="HR">Krčmar stajao u kutu te iz svoga prikrajka sve
to pratio pogledom: nije znao što bi rekao, ali je u glavi namátao jednu te
istu misao: »Eh, takav bi mi bogme kuhar u krčmi trebao!«</span></p>

<p class="MsoNormal2"><span lang="HR">Stolar i njegovo društvo veselili se i
zabavljali do kasno u noć. Naposljetku odoše na počinak. I mladi je stolarski
pomoćnik legao, a kraj sebe je, uza zid, prislonio svoj čudesni stolić.</span></p>

<p class="MsoNormal2"><span lang="HR">Između sviju u krčmi samo krčmar nije nalazio
mira ni spokoja, puste misli odagnale mu san s očiju. Prevrtao se on i
premišljao što bi i kako bi, i najposlije se dosjeti: pa ima on u ropotarnici
star stolić, sasvim je nalik na stolarev čarobni. I ode pa ga donese, tiho se
prišulja i zamijeni ga za onaj čudesni.</span></p>

<p class="MsoNormal2"><span lang="HR">Ujutro mladi stolar plati noćenje te uprti
stolić na leđa: ne bijaše mu ni nakraj pameti da bi na leđima mogao prtiti
lažni stolić, i tako uze put preda se.</span></p>

<p class="MsoNormal2"><span lang="HR">Negdje oko podneva stiže očevoj kući. Otac ga
lijepo dočeka, baš se obradovao sinu.</span></p>

<p class="MsoNormal2"><span lang="HR">— Onda, sine, što si u svijetu izučio? — upita
ga otac.</span></p>

<p class="MsoNormal2"><span lang="HR">— Evo, oče, postao sam stolar.</span></p>

<p class="MsoNormal2"><span lang="HR">— Dobar zanat, sinko — povladi mu starac. — A
što si donio sa svoga obilaska svijetom?</span></p>

<p class="MsoNormal2"><span lang="HR">— Od svega što donosim, dragi oče, najbolji je
ovaj stolić.</span></p>

<p class="MsoNormal2"><span lang="HR">Stari krojač promotri stolić sa svih strana te
će onda sinu, vrteći glavom:</span></p>

<p class="MsoNormal2"><span lang="HR">— Nisi napravio baš neko majstorsko djelo:
stolić je star i loš.</span></p>

<p class="MsoNormal2"><span lang="HR">— Ali ima čarobno svojstvo, to je stolić što
se umije sam prostrti — objasni sin. — Kad ga postavim pa izgovorim: »Stoliću,
prostri se!« u isti se čas na njemu poredaju najljepša jela i k tome vino što
razgaljuje srce. Samo pozovi ovamo svu rodbinu i sve prijatelje da jednom
valjano okrijepe dušu i da se svojski naslade: stolić će ih svekolike
nahraniti, svi će se najesti do grla.</span></p>

<p class="MsoNormal2"><span lang="HR">Kad se sabralo lijepo društvo, momak postavi
stolić nasred prostorije te izgovori:</span></p>

<p class="MsoNormal2"><span lang="HR">— Stoliću, prostri se!</span></p>

<p class="MsoNormal2"><span lang="HR">Ali stolić ni makac, ostade gol i prazan kao i
svaki drugi stol koji jezika ne razumije. Tek tada jadni momak razabra da j e
okraden i da su mu podvalili drugi stolić. Sramio se gdje je, eto, ispao lažac
i hvalisavac. Smijali mu se i rugali rođaci, jer im na kraju svega valjade
natrag kući, a nisu u grlo salili ni gutljaja niti okusili zalogaja. Otac,
stari krojač, opet se prihvatio igle i škara i nastavio svoj krojački zanat, a
sin otišao na rad u nekoga stolarskog majstora.</span></p>

<p class="Asterisk"><span lang="HR">*</span></p>

<p class="MsoNormal2"><span lang="HR">Drugi krojačev sin, međuto, skrasio se u nekog
mlinara te u njega učio mlinarski zanat. Kad su se i njemu navršile godine
naukovanja, pa kad je trebalo da mlinarski momak krene u svijet, mlinar će mu
na polasku ovako:</span></p>

<p class="MsoNormal2"><span lang="HR">Budući da si bio valjan i vrijedan, evo ti
poklanjam posebna magarca: znaj da ne vuče nikakvih kola i ne nosi nikakvih
vreća.</span></p>

<p class="MsoNormal2"><span lang="HR">— Pa čemu je onda koristan, za što je podoban?
— upita mladi mlinarski pomoćnik.</span></p>

<p class="MsoNormal2"><span lang="HR">— Koristan je i podoban da sipa zlato! — objasni
majstor mlinar. — Dovedeš li ga na kakvu prostirku i kažeš: »Hajde ospi, zlatom
pospi!« to će ti dobro živinče sipati zlatnike sprijeda i straga.</span></p>

<p class="MsoNormal2"><span lang="HR">— Baš divota! — oduševljeno će momak. I lijepo
on zahvali mlinaru i sa izvanrednim onim darom krenu u svijet.</span></p>

<p class="MsoNormal2"><span lang="HR">Kad god bi se momak zavrnuo u tijesnu ostavši
bez novaca, obratio bi se svome sivcu basmom: »Hajde ospi, zlatom pospi!« i
osuli bi zlatnici i zapljuštali kao da je kiša ulila, i momku nije trebalo
ništa drugo nego da ih sa tla zgrće. Kamo god bi stigao, uzimao je i gledao
samo ono najbolje i nije pitao za cijenu: što skuplje, to bolje i draže, jer u
njega tobolac bijaše uvijek dobro nabijen.</span></p>

<p class="MsoNormal2"><span lang="HR">Pošto je tako neko vrijeme obilazio svijetom i
pošto ga se dovoljno nagledao, reče u sebi: »Sad bi trebalo da idem ocu u
posjet. Kad onamo dođem sa svojim magarcem zlatorigom i zlatoserom, minut će
starca gnjev, i lijepo će me on dočekati.« I kako smislio, tako učinio:
usmjerio momak kući.</span></p>

<p class="MsoNormal2"><span lang="HR">Zbilo se tako te se na povratku navratio u onu
istu krčmu gdje su njegovu bratu zamijenili stolić.</span></p>

<p class="MsoNormal2"><span lang="HR">Magarca je vodio za povodac; krčmar priđe da
mu prihvati sivca pa da ga priveže, ali momak otkloni tu uslugu, govoreći:</span></p>

<p class="MsoNormal2"><span lang="HR">— Nemojte se truditi ni mučiti: sam ću svoju
životinju odvesti u staju i privezati, moram znati gdje se nalazi.</span></p>

<p class="MsoNormal2"><span lang="HR">Krčmaru to bilo čudno; pomislio je da će mu
slabu korist donijeti onaj tko sam timari svog magarca, takav neće mnogo
potrošiti; ali je samo izbuljio oči kad se gost mašio džepa te odande izvadio
dva cijela zlatnika i dao mu ih, govoreći neka gleda da mu štogod dobro
priredi: zinuo krčmar pa se požurio da potraži i zgotovi što najbolje ima.</span></p>

<p class="MsoNormal2"><span lang="HR">Poslije večere, kad je gost upitao koliko
duguje, krčmar mu sve dvostruko zaračuna i povrhu zaiska još dva - tri
zlatnika. Momak nato ruku u džep, ali tu novac bijaše izdušio.</span></p>

<p class="MsoNormal2"><span lang="HR">— Samo časak, gospodine krčmaru, dok skoknem po
zlato — reče momak i sa sobom ponese stolnjak.</span></p>

<p class="MsoNormal2"><span lang="HR">Krčmar nije razabrao što je posrijedi pa se u svojoj
radoznalosti odšulja za njim, ali kako je gost za sobom zasunuo vrata, njemu ne
preosta drugo nego da viri kroz rupu na daski.</span></p>

<p class="MsoNormal2"><span lang="HR">Gost raširi i prostrije stolnjak pod magarca,
izgovori: »Hajde ospi, zlatom pospi!« i životinja u onaj hip poče sipati zlato
sprijeda i straga, bijaše baš kao da je kiša ulila.</span></p>

<p class="MsoNormal2"><span lang="HR">»Trista mu jada!« krčmar će u sebi. »Pa tu se dukati
kuju kao da je šala! Takvu bi novčanu kesu valjalo imati!«</span></p>

<p class="MsoNormal2"><span lang="HR">Poslije gost podmiri račun i leže na počinak,
a krčmar noću odbaza u staju, odvede čudesnog kovača novca, a na njegovo mjesto
priveza drugog magarca.</span></p>

<p class="MsoNormal2"><span lang="HR">Sutradan momak porani na put i povede magarca sve
misleći da je to njegov zlatni, i tako oko podneva stiže očevoj kući.</span></p>

<p class="MsoNormal2"><span lang="HR">Otac se obradovao kad je opet ugledao sina i lijepo
ga je dočekao.</span></p>

<p class="MsoNormal2"><span lang="HR">— Onda, sinko moj, dokle si dotjerao, što si postao?
— upita starac.</span></p>

<p class="MsoNormal2"><span lang="HR">— Mlinar, dragi oče — odgovori sin.</span></p>

<p class="MsoNormal2"><span lang="HR">— A što si donio sa svog obilaženja svijetom?</span></p>

<p class="MsoNormal2"><span lang="HR">— Doveo sam samo jednog magarca i ništa drugo.</span></p>

<p class="MsoNormal2"><span lang="HR">— Hja, ima ovdje dovoljno magaraca — dočeka otac.
— Draže bi mi bilo da si doveo kakvu dobru kozu.</span></p>

<p class="MsoNormal2"><span lang="HR">— Ali ovo nije nikakav obični magarac, nego
zlatni — uze objašnjavati sin. — Kad izgovorim: »Hajde ospi, zlatom pospi!«
onda ta dobra životinja naspe punu plahtu zlatnika. Hajde pozovi sve rođake
ovamo, i da vidiš kako ću ih svekolike obogatiti.</span></p>

<p class="MsoNormal2"><span lang="HR">—</span><span lang="HR"> Takvo što bogme mi je
po volji — vedro prihvati stari krojač. — Onda se više ne moram mučiti iglom i
škarama.</span></p>

<p class="MsoNormal2"><span lang="HR">I požuri se da pozove rođake.</span></p>

<p class="MsoNormal2"><span lang="HR">Pošto su se svi lijepo okupili, mlinar ih
zamoli da se malko razmaknu i naprave mjesta, pa onda prostrije svoju prostirku
i dovede magarca u sobu.</span></p>

<p class="MsoNormal2"><span lang="HR">— A sada gledajte! — pozva ih momak pa
izgovori svoje: »Hajde ospi, zlatom pospi!«</span></p>

<p class="MsoNormal2"><span lang="HR">Ali ništa, sve uzalud, jer ono što je padalo
ne bijahu nikakvi zlatnici... Jasno se pokazalo da se taj sivac ništa ne
razumije u zlatotvorbu, ta ne može svako magare dotjerati do takva umještva.</span></p>

<p class="MsoNormal2"><span lang="HR">Kad jadni mlinar razabra da su mu podvalili i
da je grdno namagarčen, iskrivi lice, obori nos i zamoli rođake da mu oproste
što se eto moraju kući vratiti siromašni kakvi su i došli. Starome pak krojaču,
nimalo obradovanu, ne preosta drugo nego da se opet prihvati igle i škara, a
sin se zaposli u nekog mlinara.</span></p>

<p class="Asterisk"><span lang="HR">*</span></p>

<p class="MsoNormal2"><span lang="HR">Treći brat otišao u nauk nekom tokaru: budući
da je tokarstvo umjetnički zanat, valjalo mu najduže ostati u naukovanju. Braća
mu u pismu javila kako su loše prošla i kako ih je krčmar noću opljačkao,
ugrabio im njihove lijepe i čudesne poklone što su ih dobili u popudbinu.</span></p>

<p class="MsoNormal2"><span lang="HR">Kad je i tokarski djetić izučio zanat i postao
tokarskim pomoćnikom, i kad se spremio da se u svijet otisne, majstor mu darova
vreću i priklopi:</span></p>

<p class="MsoNormal2"><span lang="HR">— U vreći je toljaga.</span></p>

<p class="MsoNormal2"><span lang="HR">— Vrećom se doduše mogu ogrnuti, a može mi ona
i drukčije dobro doći — dočeka momak. — Ali čemu će mi toljaga u njoj? Samo će
mi vreću otežati i proderati.</span></p>

<p class="MsoNormal2"><span lang="HR">— Evo ću ti reći — preuze majstor. — Kada ti
tko učini štogod nažao ili te uvrijedi, ti onda samo izgovori: »Van, toljago!«
pa će ona odmah van iz vreće, poskočit će i svakom neprijatelju, sve ako ih je
i više, tako žustro zaigrati po leđima da se pogođeni neće moći osam dana ni
maknuti. I ne</span><span lang="HR">ć</span><span lang="HR">e ona obustaviti svoj
ples sve dokle joj ne zapovjediš: »U vreću, toljago!«</span></p>

<p class="MsoNormal2"><span lang="HR">Momak lijepo zahvali majstoru, uze vreću s
toljagom i krenu na put. I kad god bi ga odonda tko uvrijedio, na nj se okosio
ili mu štogod učinio nažao, on bi samo izgovorio: »Van, toljago!« i toljaga bi
odmah iskočila iz vreće i zaredala jednome za drugim isprašivati kaput ili
kožuh i nije čekala da ga on svuče sa sebe: poslovala je ona tako hitro te je
na red dolazio već drugi prije nego što se tomu i nadao.</span></p>

<p class="MsoNormal2"><span lang="HR">Tokarski se momak najposlije jedne večeri
obrete u krčmi u kojoj mu braća bijahu okradena. Metnuo je torbak preda se na
stol i okrenuo pripovijedati o tome kakvih se sve čuda nagledao po svijetu.</span></p>

<p class="MsoNormal2"><span lang="HR">— Da, da — pritače on — naiđe čovjek na
čudesni stolić, na zlatnog magarca, i sve tako. Sve su to sami dobri darovi, i
ja ih nimalo ne prezirem i ne podcjenjujem, ali je sve to naznatno kad se usporedi
s blagom koje sam ja sebi priskrbio, a imam ga evo ovdje u vreći.</span></p>

<p class="MsoNormal2"><span lang="HR">»Što li bi to moglo biti, trista mu jada?«
reče u sebi krčmar, koji je dobro naćulio uši i pomno slušao. »Očito je vreća
nabijena samim draguljima: treba da se nekako i nje domognem, jer triput Bog
pomaže.«</span></p>

<p class="MsoNormal2"><span lang="HR">Kad bijaše vrijeme da se ide na počinak, gost
se opruži na klupu i pod glavu, umjesto uzglavnice, stavi svoju vreću. Krčmar
pak, uvjeren da je gost usnuo tvrdim snom, tiho se prišulja i poče vreću
oprezno potezati da je kako izvuče spavaču ispod glave i drugu podmetne. Ali je
tokar samo to čekao, pa kad krčmar namjeri da konačno potegne, on najposlije
podviknu:</span></p>

<p class="MsoNormal2"><span lang="HR">— Van, toljago!</span></p>

<p class="MsoNormal2"><span lang="HR">U isti hip toljaga iskoči iz vreće pa ožeži po
krčmaru, i tako ga zaokupi da se sve prašilo. Krčmar udario u viku i
zapomaganje da bi čovjeku srce puklo od žalosti, ali što on više viče, toljaga
sve jače bije po leđima, i naposljetku ga toliko izmlavi da se kao bez duše
svalio na pod.</span></p>

<p class="MsoNormal2"><span lang="HR">Na kraju će mu tokar:</span></p>

<p class="MsoNormal2"><span lang="HR">— A sad ako mi ne vratiš čarobni stolić i
zlatnog magarca, ples će početi iznova!</span></p>

<p class="MsoNormal2"><span lang="HR">— Uh, nemoj za ime Božje! — zavapi krčmar
slabašnim glasom, sav klonuo. — Sve ću vratiti samo toga prokletog </span><span lang="HR">đ</span><span lang="HR">avla potjeraj opet u vreću.</span></p>

<p class="MsoNormal2"><span lang="HR">— Dobro je — prihvati momak — neka milost
zavlada namjesto prava. Ali se dobro pripazi da opet ne bude zlo i naopako po
te!</span></p>

<p class="MsoNormal2"><span lang="HR">I onda zapovjedi:</span></p>

<p class="MsoNormal2"><span lang="HR">— U vreću, toljago!</span></p>

<p class="MsoNormal2"><span lang="HR">Ona nato uskoči natrag u vreću, i momak je
ostavi da ondje miruje.</span></p>

<p class="Asterisk"><span lang="HR">*</span></p>

<p class="MsoNormal2"><span lang="HR">Kad je jutro objutrilo, tokar uprti na leđa
čarobni stolić i povede zlatnog magarca za povodac, pa uze put pod noge
usmjerivši očevoj kući.</span></p>

<p class="MsoNormal2"><span lang="HR">Stari se krojač baš obradovao kad je opet
ugledao sina. Opet i njega upita što je naučio u tuđem svijetu.</span></p>

<p class="MsoNormal2"><span lang="HR">— Izučio sam za tokara, dragi oče — odgovori
najmlađi sin.</span></p>

<p class="MsoNormal2"><span lang="HR">— Eh, lijep, umjetnički zanat — preuze otac. —
A što si donio sa svojih putovanja?</span></p>

<p class="MsoNormal2"><span lang="HR">— Dragocjenu izrađevinu: toljagu u vreći — odgovori
sin.</span></p>

<p class="MsoNormal2"><span lang="HR">— Što? Što? — uzviknu otac. — Toljagu! Zar je
takvo što vrijedno truda? Pa toljagu možeš usjeći od svakog drveta!</span></p>

<p class="MsoNormal2"><span lang="HR">— Ali ne ovakvu, dragi oče — preuze sin. — Jer
kad ovoj kažem: »Van, toljago!« ona odmah iskoči iz vreće, i jao onome tko mi
je neprijatelj ili mi kakvo zlo učini: ona mu udijeli takav čestit obrok batina
i ne prestane ga devetati sve dok se mlaćeni ne svali na tlo i ne zamoli za
milost. Ova mi je toljaga pomogla te sam donio čarobni stolić i doveo zlatnog
magarca što ih je onaj lupež krčmar ugrabio od moje braće. Hajde neka sada dođu
obojica, i pozovi sve rođake: nahranit ću ih i napojiti, i džepove im natrpati
zlatom.</span></p>

<p class="MsoNormal2"><span lang="HR">Stari krojač nije baš vjerovao, ali je ipak
okupio rođake. Tokar tada prostrije prostirku, dovede zlatnog magarca te će
svome bratu:</span></p>

<p class="MsoNormal2"><span lang="HR">— Hajde, dragi brate, govori ti sada s njime!</span></p>

<p class="MsoNormal2"><span lang="HR">Mlinar nato izreče: »Hajde ospi, zlatom
pospi!« i učas pokuljaše zlatnici na prostirku kao da je kiša ulila, i sivac
nije prestao sipati sve dok svi nisu imali nabijene džepove da više ne mogoše
ponijeti. (Vidim ti po nosu, i ti bi volio da si ondje bio.)</span></p>

<p class="MsoNormal2"><span lang="HR">Tokar zatim prikuči stolić te će drugom bratu:</span></p>

<p class="MsoNormal2"><span lang="HR">— Hajde sada ti, dragi brate, hajde probesjedi
s njime!</span></p>

<p class="MsoNormal2"><span lang="HR">Tek što je stolar izrekao: »Stoliću, prostri
se!« stolić već bijaše lijepo prostrt, a na njemu se poredale krasne zdjele,
uzvrh pune svega i svačega što nepcu godi. Upriličila se gozba kakve dobri
krojač nikad nije </span><span lang="HR">doživio u svojoj kući; gozbovali rođaci
i častili se do u sitne sate noćne, veselili se i svi bili orni i zadovoljni.</span></p>

<p class="MsoNormal2"><span lang="HR">Stari je krojač najposlije u ormar zaključao
iglu i konac, škare i sukno, aršin i glačalo, i otada je sa svojom trojicom
sinova poživio miran i sretan, u milju i svakom obilju.</span></p>

<p class="Asterisk"><span lang="HR">*</span></p>

<p class="MsoNormal2"><span lang="HR">A koza? upitat ćeš. Kamo je otišla koza, koja
i bijaše uzrok i krivac te je krojač od kuće odagnao svoja tri sina? Evo ću ti
i to pripòvjediti.</span></p>

<p class="MsoNormal2"><span lang="HR">Stidjela se ona gdje je ostala ćelave glave pa
utekla u lisičiju rupu: onamo se uvukla i sakrila. Kad se teta lija vrnula
kući, opazi kako se ondje u tami krijese dva krupna oka: užižile se ognjene
oči, i prepade se od toga lija pa brže - bolje umaknu odande. Na putu srete
medvjeda, koji, kad je vidje onako uznemirenu i uplašenu, upita:</span></p>

<p class="MsoNormal2"><span lang="HR">— Što je tebi, teta lijo, te si tako jadna
smućena?</span></p>

<p class="MsoNormal2"><span lang="HR">— Uh, ne pitaj! — odgovori riđa teta. — U mom
logu čuči ljuta zvijer, izbečila ognjene oči i svojim me strašnim pogledom svu
prostrijelila.</span></p>

<p class="MsoNormal2"><span lang="HR">— Sad ćemo mi nju istjerati — ohrabri je
medvjed.</span></p>

<p class="MsoNormal2"><span lang="HR">I krenu zajedno s lisicom do njezina loga i
zaviri unutra. Ali kako ugleda one ognjene oči, prepade se i sam: s takvom
ljutom zvijeri nije htio nikakva posla, nego u isti mah zagrebe odande.</span></p>

<p class="MsoNormal2"><span lang="HR">Dok je tako tabao putem, namjeri se na pčelu.
Kad ona opazi gdje je smućen i neveseo, upita ga:</span></p>

<p class="MsoNormal2"><span lang="HR">— Što je tebi, mrki medo? Nekako si mi mrzovoljan
danas. Kamo to ode tvoja hrabrost i vedrina?</span></p>

<p class="MsoNormal2"><span lang="HR">— Mani me se, zujalice, lako je tebi govoriti
— odmumlja medvjed. — Kuću riđodlake tete zaposjela ljuta zvijer, čuči ondje i
beči ognjene oči, a ne možemo je odande istjerati.</span></p>

<p class="MsoNormal2"><span lang="HR">— Žao mi te, medo — sažalno će mu pčela. — Ja
sam jadno, slabo stvorenjce na koje se vi veliki i ne osvrćete, ali mi se čini
da bih vam ipak mogla u pomoć priskočiti.</span></p>

<p class="MsoNormal2"><span lang="HR">I uletje pčela u lisičju rupu, spusti se kozi
na glatku obrijanu glavu i bocnu je tako žestoko te je koza skočila kao šilom
podbodena, strašno zameketala i kao mahnita pobjegla u široki svijet.</span></p>

<p class="MsoNormal2"><span lang="HR">Nitko sve odonda pa do ovog časa nije doznao
kamo je nestala i gdje se skrasila.</span></p>

</div>

</body></html>
