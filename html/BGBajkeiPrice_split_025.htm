<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Bajke i priče</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body vlink="black" link="#000000" class="calibre">
<div class="WordSection">
<h1 id="calibre_toc_24" class="calibre4"><a name="_Toc362253526" class="pcalibre pcalibre1 calibre1" id="_Toc362253526"></a><a name="_Toc342757860" class="pcalibre pcalibre1 calibre1" id="_Toc342757860"><span lang="HR" class="calibre1">TRI </span></a><span lang="HR" class="calibre1">Š</span><span lang="HR" class="calibre1">UMSKA PATULJKA</span></h1>

<p class="MsoNormal2"><span lang="HR">Bio jednom neki čovjek što je obudovio — umrla
mu žena. A bila opet neka žena što je obudovjela — umro joj muž. Udovac imao
kćer, udovica također imala kćer. Te dvije djevojke bile među sobom dobre dr</span><span lang="HR">ú</span><span lang="HR">ge, lijepo se pazile. Išle one zajedno šetati, a
nekom se prilikom udovčeva kći poslije šetnje sa svojom dr</span><span lang="HR">ú</span><span lang="HR">gom navratila udovici u kuću — došla joj u posjet.</span></p>

<p class="MsoNormal2"><span lang="HR">— Čujder — reče udovica udovčevoj kćeri — kaži
svome ocu da bih se ja rada za nj udala. Ti bi se onda svakog dana mlijekom
prala i vinom pojila; moja bi se pak kći vodom umivala, a vodu bi i pila.</span></p>

<p class="MsoNormal2"><span lang="HR">Kad se udovčeva kći vratila kući, pripovjedi
ocu što je udovica kazala, a nato će otac:</span></p>

<p class="MsoNormal2"><span lang="HR">— </span><span lang="HR">Š</span><span lang="HR">to
da radim? Ono jest, ženidba je radost, ali je i muka.</span></p>

<p class="MsoNormal2"><span lang="HR">Kako se nije mogao odlučiti, naposljetku izu
jednu čizmu te će kćeri:</span></p>

<p class="MsoNormal2"><span lang="HR">— Na ovoj je čizmi na potplatu rupa. Evo ti
čizma, nosi je na tavan: objesi je ondje o jak čavao pa u nju ulij vode. Drži
li vodu, opet ću se oženiti; propušta li, onda ništa od ženidbe, o klin s
njome.</span></p>

<p class="MsoNormal2"><span lang="HR">Djevojka učini kako joj je otac rekao.
Pokazalo se da je voda stegla rupu, i čizma se razom napunila.</span></p>

<p class="MsoNormal2"><span lang="HR">Djevojka onda izvijesti oca, a nato on i sam
ode na tavan da vidi. Kad se uvjerio da je onako kako mu kći veli, otputi se on
udovici, zaprosi je, i oni održaše svadbu.</span></p>

<p class="MsoNormal2"><span lang="HR">Kad su sutradan dvije djevojke ustale, a to
pred muževljom kćeri stoji mlijeko za umivanje i vino za pice, a pred ženinom
kćeri voda i za umivanje i za piće. Drugog jutra voda pred obadvjema kćerima.
Trećeg pak jutra sama voda pred muževljom kćeri, a mlijeko i vino pred ženinom.
I tako b</span><span lang="HR">î</span><span lang="HR"> i nadalje.</span></p>

<p class="MsoNormal2"><span lang="HR">Ž</span><span lang="HR">ena se prometnula u zlu
maćehu svojoj pastorki i u strasna joj se neprijatelja prevrgla, i naprosto
nije znala kako bi joj iz dana u dan što više napakostila. A bila maćeha i
zavidna, jer je pastorku krasila milina i ljepota, dok je maćehinu kćer pratila
odbojnost i ružnoća.</span></p>

<p class="MsoNormal2"><span lang="HR">Jednog dana kad je zima oko svega stegla svoj
obruč, kad se sve smrzlo i zemlja otvrdla a snijeg prekrio brda i doline,
napravi maćeha haljinac od papira, dozva pastorku te joj reče:</span></p>

<p class="MsoNormal2"><span lang="HR">— Evo, odjeni se ovom haljom pa idi u šumu i
naberi mi jagoda, donesi mi ovu košaricu uzvrh punu, tako sam ih se zaželjela.</span></p>

<p class="MsoNormal2"><span lang="HR">— Bože dragi — snebi se djevojka — pa zimi ne
rastu jagode! Zemlja se smrzla i otvrdla kao kamen, snijeg sve prekrio! I kako
ću i zašto u tom haljetku od papira? Vani sve puca od studeni, dah se čovjeku
ledi, žestoko pu</span><span lang="HR">š</span><span lang="HR">e, vjetar će mi i
trnje svu halju razdrijeti.</span></p>

<p class="MsoNormal2"><span lang="HR">— Gle, kaniš mi još i prkositi! — ražesti se
maćeha. — Tornjaj se i ne dolazi ovamo dok ne nabereš punu košaricu jagoda!</span></p>

<p class="MsoNormal2"><span lang="HR">Nato joj dade krišku stara, tvrda kruha i
nadoveza:</span></p>

<p class="MsoNormal2"><span lang="HR">— To ti je dovoljno za današnji dan.</span></p>

<p class="MsoNormal2"><span lang="HR">A u sebi reče: »Već će se ona vani smrznuti i
presvisnuti od gladi, i nikad mi više neće na oči izići.«</span></p>

<p class="MsoNormal2"><span lang="HR">Djevojka bila poslušna, odjenula se u papirnu
halju pa se s košaricom uputila od kuće. Kud je okom segla, udalj i širinu, sva
krajina obijeljela, sve sami snijeg prekrio, nigdje travke ni zelenila. Kad je
zašla u šumu, ugleda malenu kućicu, upravo kolibu — iz nje na prozor van
virkaju tri šumska patuljka. Ona im uljudno kimnu glavom i nazva dobrojutro i
smjerno pokuca na njihova vrata.</span></p>

<p class="MsoNormal2"><span lang="HR">— Naprijed! — pozvaše je patuljci, a ona uđe i
sjede na klupu kraj peći, da se ugrije. Izvadila je svoj bijedni doručak.</span></p>

<p class="MsoNormal2"><span lang="HR">— Daj i nama malo! — zamoliše je patuljci.</span></p>

<p class="MsoNormal2"><span lang="HR">— Vrlo rado — spremno će ona, te prelomi svoju
krišku i dade im polovicu.</span></p>

<p class="MsoNormal2"><span lang="HR">— A kamo si namjerila po ovoj studeni i što
ćeš u tom haljincu u šumi? — upitaše je oni.</span></p>

<p class="MsoNormal2"><span lang="HR">— Ah — odgovori ona — valja mi nabrati punu
košaricu jagoda, i ne smijem kući dok ih ne naberem: moram ih donijeti.</span></p>

<p class="MsoNormal2"><span lang="HR">Pošto je djevojka pojela svoj komadić tvrdog
kruha, patuljci joj tutnuše metlu u ruke i rekoše:</span></p>

<p class="MsoNormal2"><span lang="HR">— Pometi nam snijeg pred stražnjim vratima.</span></p>

<p class="MsoNormal2"><span lang="HR">Kad je bila vani, trojica patuljaka uzeše
razgovarati među sobom:</span></p>

<p class="MsoNormal2"><span lang="HR">— </span><span lang="HR">Č</span><span lang="HR">ime
bismo je nadarili? Tako je pristojna i smjerna, i tako dobra te je i onaj svoj
kruh podijelila s nama.</span></p>

<p class="MsoNormal2"><span lang="HR">— Ja je obdarujem time da sa svakim danom bude
sve ljepša — reče prvi između njih.</span></p>

<p class="MsoNormal2"><span lang="HR">— Poklanjam joj — javi se drugi — da joj
zlatnici padaju iz usta čim riječ izgovori.</span></p>

<p class="MsoNormal2"><span lang="HR">— A ja joj — na kraju će tre</span><span lang="HR">ć</span><span lang="HR">i — želim da dođe kralj i da se njome oženi.</span></p>

<p class="MsoNormal2"><span lang="HR">Dok su oni razgovarali, djevojka je učinila
kako su joj naredili: mela je i pomela snijeg za kućicom — i što mislite što je
našla? Sve same zrele jagode! Sasvim tamnocrvene izvirivale one onud kud je
mela. Silno obradovana, nabra ih punu košaricu. Potom zahvali patuljcima,
svakome pruži ruku u pozdrav te odbrza kući.</span></p>

<p class="MsoNormal2"><span lang="HR">Kad je stigla, predade maćehi jagode. Već čim
je ušla i rekla »Dobra večer«, navriješe joj zlatnici iz usta. Pripovjedila je
zatim što je i kako je bilo u šumi, a za svakom joj riječju slijedio zlatnik, i
tako ih ubrzo bijaše puna soba.</span></p>

<p class="MsoNormal2"><span lang="HR">— Kakve li obijesti! — uzviknu maćehina kći.
Tako se razbacivati novcem!</span></p>

<p class="MsoNormal2"><span lang="HR">A u njoj zapravo uskipjela zavist, te i sama
poželje da ode u šumu brati jagode.</span></p>

<p class="MsoNormal2"><span lang="HR">Kad je maćehina kći izrazila svoju želju,
majka joj ne dopusti da ide:</span></p>

<p class="MsoNormal2"><span lang="HR">— Ne, draga kćeri moja, vani je previše
studeno, mogla bi mi ozepsti i prehladu na se navući.</span></p>

<p class="MsoNormal2"><span lang="HR">Ali kako je djevojka na sve navrla da ide,
mati joj naposljetku popusti. Dade joj sutradan krasan krzneni kaput da se
njime odjene i zaštiti od hladnoće, a nareza joj i mekog kruha i namaza ga
maslacem, i još joj dade velik kolač za put.</span></p>

<p class="MsoNormal2"><span lang="HR">Otputila se maćehina kći, krenula u šumu,
usmjerila ravno onoj kućici.</span></p>

<p class="MsoNormal2"><span lang="HR">I opet tri šumska patuljka virkala na prozor,
ali ih ona nije pozdravila. Nije ni na vrata pokucala, nego je naprosto
nahrupila unutra, i nije ni pogledala ukućane. Sjela je kraj peći i uzela jesti
svoj kruh s maslacem i svoj kolač.</span></p>

<p class="MsoNormal2"><span lang="HR">— Daj i nama malo! — zamoliše je njih trojica.</span></p>

<p class="MsoNormal2"><span lang="HR">— I meni je samoj malo! — odvrnu maćehina kći.</span></p>

<p class="MsoNormal2"><span lang="HR">— Odakle da još i drugima dajem?</span></p>

<p class="MsoNormal2"><span lang="HR">Kad je dovršila doručak, patuljci joj pružiše
metlu te joj rekoše:</span></p>

<p class="MsoNormal2"><span lang="HR">— Evo ti metla pa nam pometi vani, pred
stražnjim vratima.</span></p>

<p class="MsoNormal2"><span lang="HR">— Pometite sami! — osorno će ona na to. Nisam
ja vaša sluškinja!</span></p>

<p class="MsoNormal2"><span lang="HR">A kad je vidjela da joj oni ne kane ništa
pokloniti, iziđe na vrata.</span></p>

<p class="MsoNormal2"><span lang="HR">Šumski se patuljci počeše tada među sobom
dogovarati:</span></p>

<p class="MsoNormal2"><span lang="HR">— Čime da je obdarimo kad je tako nepristojna,
osorna i zla, i kad ima tako opako srce što je svakom zavidno i ne bi nikome
ništa dalo?</span></p>

<p class="MsoNormal2"><span lang="HR">— Neka svakog dana bude sve ružnija, eto to
joj je od mene! — zaželje joj prvi.</span></p>

<p class="MsoNormal2"><span lang="HR">— Neka joj uza svaku riječ što je izgovori
iskoči žaba krastača iz usta! — obdari je drugi.</span></p>

<p class="MsoNormal2"><span lang="HR">— Od mene joj poklon da skonča nesretnom
smrću! — zaključi treći.</span></p>

<p class="MsoNormal2"><span lang="HR">Maćehina je kći dotle tražila jagode, pa kad
ih nije našla, mrzovoljno se zaputi kući.</span></p>

<p class="MsoNormal2"><span lang="HR">Kod kuće, tek što je zinula i riječ protisnula
da majci pripovjedi kako je bilo i što je vidjela u šumi, iskoči joj iz usta
žaba krastača, tako da svakome bijaše na grštenje.</span></p>

<p class="MsoNormal2"><span lang="HR">U maćehi nato još više uskipje bijes i poraste
mržnja, te je samo namatala misli oko toga kako će </span><span lang="HR">napakostiti
i bol nanijeti pastorki, koja je iz dana u dan bivala sve ljepša i ljepša.</span></p>

<p class="MsoNormal2"><span lang="HR">Naposljetku maćeha dohvati kotao, pristavi ga
na vatru i poče u njemu otkuhavati pređu. Kad se preda otkuhala, maćeha je
prevjesi pastorki preko ramena, dade djevojci sjekiru i posla je na zaleđenu
rijeku, da sjekirom probije rupu u ledu i da pređu ispere.</span></p>

<p class="MsoNormal2"><span lang="HR">Pastorka bila poslušna, otišla na zaleđenu
rijeku te uzela sjekirom probijati rupu u ledu. I dok je zamahivala i
prosijecala, naiđe krasna kočija, a u kočiji se vozio kralj. Zastade kočija, a
kralj upita djevojku:</span></p>

<p class="MsoNormal2"><span lang="HR">— Tko si ti, dijete moje, i što radiš tu?</span></p>

<p class="MsoNormal2"><span lang="HR">— Sirota sam djevojka, evo pređu ispirem.</span></p>

<p class="MsoNormal2"><span lang="HR">Kralju se sažalilo na nju, a kako je vidio da
je neobično lijepa, on će joj dalje:</span></p>

<p class="MsoNormal2"><span lang="HR">— Bi li htjela da se odvezeš sa mnom?</span></p>

<p class="MsoNormal2"><span lang="HR">— Bih, kako ne bih, odsrca rado! — prihvati
djevojka, sva sretna što ne mora više na oči maćehi i njezinoj kćeri.</span></p>

<p class="MsoNormal2"><span lang="HR">I uspe se u kočiju i odveze s kraljem, a kad
bijahu na dvorima, proslaviše svadbu u sjaju i raskošju — baš kako su joj
šumski patuljci zaželjeli.</span></p>

<p class="MsoNormal2"><span lang="HR">Minula godina dana te mlada kraljica rodila
sina, a kad je maćeha čula o velikoj sreći svoje pastorke, požuri se sa svojom
kćeri na dvore — ode pastorki tobože u pohode.</span></p>

<p class="MsoNormal2"><span lang="HR">Dok je ondje boravila u posjetu, a kralj
jednog dana nekamo izišao te u kraljičinim odajama nikog ne bijaše, opaka
maćeha pograbi kraljicu za glavu, a maćehina kći uhvati je za noge, i tako je
njih dvije digoše iz postelje i kroz prozor baciše u rijeku što je onud
protjecala. Potom ružna kći leže u postelju, a stara je pokri preko glave.</span></p>

<p class="MsoNormal2"><span lang="HR">Kad se kralj vratio na dvore i htio
razgovarati sa svojom ženom, stara se uzvrpoljila te će kralju:</span></p>

<p class="MsoNormal2"><span lang="HR">— Tiho, tiho! Ne možete sada s njome
razgovarati, leži sva u znoju, danas je morate ostaviti da miruje.</span></p>

<p class="MsoNormal2"><span lang="HR">Ne sluteći nikakvo zlo, kralj iziđe iz odaje i
navrati se tek sutradan.</span></p>

<p class="MsoNormal2"><span lang="HR">Kad je zapodjenuo razgovor sa ženom i ona mu odgovarala
na pitanja, na svaku joj riječ iskakala krastača iz usta, dok je prije ispadao
zlatnik.</span></p>

<p class="MsoNormal2"><span lang="HR">U čudu bio kralj pa upitao što to znači, a
stara uzela objašnjavati kako je to od silnog znojenja, ali da će već proći.</span></p>

<p class="MsoNormal2"><span lang="HR">Noću kuharski momčić vidje kako je jarkom
doplovila patka, i ta patka pita i kazuje:</span></p>

<p class="Sonet"><span lang="HR">O moj kralju, gdje li bdiš?<br class="calibre2"/>
Budan li si ili spiš?</span></p>

<p class="MsoNormal2"><span lang="HR">A kad joj momčić nije na to ništa odgovorio, patka
nastavi pitajući:</span></p>

<p class="Sonet"><span lang="HR">A što moje gošće rade?</span></p>

<p class="MsoNormal2"><span lang="HR">Tada momak odgovori:</span></p>

<p class="Sonet"><span lang="HR">Tvrdim snom se one slade.</span></p>

<p class="MsoNormal2"><span lang="HR">Potom patka upita dalje:</span></p>

<p class="Sonet"><span lang="HR">Što mi radi sinak lijepi?</span></p>

<p class="MsoNormal2"><span lang="HR">A momak joj odgovori:</span></p>

<p class="Sonet"><span lang="HR">U kolijevci snom se krijepi.</span></p>

<p class="MsoNormal2"><span lang="HR">Zatim se patka prevrgnu u kraljicu te u tom
obličju uziđe gore u odaje, podoji sinčića, protrese mu posteljicu i brižno ga
pokri, a onda siđe i, pošto se opet prometnula u patku, otplovi niz jarak. Tako
je dolazila dvije no</span><span lang="HR">ć</span><span lang="HR">i zaredom, a
treće noći reče kuharskome momku:</span></p>

<p class="MsoNormal2"><span lang="HR">— Idi kralju pa mu kaži neka uzme mač i neka
njime na pragu zamahne nada mnom.</span></p>

<p class="MsoNormal2"><span lang="HR">Odbrza momak i kralju prenese što mu je
rečeno, a kralj dođe i triput mačem mahnu nad prilikom što je stala na prag — i
gle! na treći se uzmah pred kraljem odjednom stvori njegova žena, živa i
zdrava, kakva i prije uvijek bijaše.</span></p>

<p class="MsoNormal2"><span lang="HR">Silno se obveselio kralj, ali je kraljicu
sakrio u posebnu odaju. Tako do nedjelje, jer je tada valjalo krstiti dijete. A
kad su krstitke prošle, upita kralj:</span></p>

<p class="MsoNormal2"><span lang="HR">— Što je zaslužio onaj koji drugoga izvuče iz
postelje te ga baci u vodu?</span></p>

<p class="MsoNormal2"><span lang="HR">— Ništa bolje — odgovori maćeha — nego da
zlotvora strpaju u bačvu što je iznutra načičkana čavlima, pa da bačvu
zavaljaju i nizbrdo je otisnu u rijeku.</span></p>

<p class="MsoNormal2"><span lang="HR">— Dobro je — dočeka kralj — sama si sebi osudu
izrekla!</span></p>

<p class="MsoNormal2"><span lang="HR">I zapovjedi da donesu takvu bačvu: u nju
strpaše opaku maćehu i njezinu kćer, pribiše i zakucaše dno i bačvu zakotrljaše
nizbrijeg i u rijeku je otisnuše.</span></p>

</div>

</body></html>
