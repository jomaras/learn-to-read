<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Bajke i priče</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body vlink="black" link="#000000" class="calibre">
<div class="WordSection">
<h1 id="calibre_toc_3" class="calibre4"><a name="_Toc362253505" class="pcalibre pcalibre1 calibre1" id="_Toc362253505"></a><a name="_Toc342757835" class="pcalibre pcalibre1 calibre1" id="_Toc342757835"><span lang="HR" class="calibre1">CVILIDRETA</span></a></h1>

<p class="MsoNormal2"><span lang="HR">Bio jednom mlinar, siromašan kô crkveni miš,
ali ponosan na svoju lijepu kćer, kojom se rado hvalio.</span></p>

<p class="MsoNormal2"><span lang="HR">Imam kćer što je umješna koliko i lijepa — reče
mlinar kad se jednom dogodilo te se našao pred kraljem. — Umije ona slamu u
zlato presti.</span></p>

<p class="MsoNormal2"><span lang="HR">— Zaista? — dočeka kralj. — To mi je umijeće
baš po volji. Dovedi je sutra na dvore, pa ćemo vidjeti...</span></p>

<p class="MsoNormal2"><span lang="HR">Kad je mlinareva kći sutradan došla pred kralja,
on je odvede u prostoriju punu slame te joj dade kolovrat i preslicu.</span></p>

<p class="MsoNormal2"><span lang="HR">— Prioni sad na posao — zapovjedi on. — Ako
noćas pa do jutra ovu slamu ne ispredeš u zlato, umrijet ćeš.</span></p>

<p class="MsoNormal2"><span lang="HR">I to rekavši, zatvori prostoriju i vlastitom
je rukom zaključa, a djevojka ostade unutri sama samcata.</span></p>

<p class="MsoNormal2"><span lang="HR">Jadna mlinareva kći zapala u očaj, nije znala
što će i kako će. Nije znala slamu u zlato presti, i kako se vrijeme takalo,
tako u njoj strah većma rastao. Naposljetku je briznula u plač.</span></p>

<p class="MsoNormal2"><span lang="HR">Baš je gorko plakala kad se iznenada otvore
vrata i malen čovuljak bane pred nju.</span></p>

<p class="MsoNormal2"><span lang="HR">— Dobar veče, gospođice mlinarice — pozdravi
on te je upita zašto tako plače.</span></p>

<p class="MsoNormal2"><span lang="HR">— Ah — zajeca djevojka — moram ovu slamu u
zlato ispresti, a ne znam kako ću.</span></p>

<p class="MsoNormal2"><span lang="HR">— Što ćeš mi dati — preuze čovuljak — ako to
uradim umjesto tebe?</span></p>

<p class="MsoNormal2"><span lang="HR">— Đerdan sa svog vrata — odgovori djevojka.</span></p>

<p class="MsoNormal2"><span lang="HR">— Dobro je — dočeka on, te uze đerdan i sjede
za kolovrat.</span></p>

<p class="MsoNormal2"><span lang="HR">Vr-vr-vr... vrčao kolovrat, tri poteza — i
kalem već pun, zlato na njem namotano. Onda čovuljak - patuljak stavi drugi, pa
vr-vr-vr, tri poteza te i drugi namotan — i sve tako do jutra, sva slama
ispredena, svi kalemi puni zlata.</span></p>

<p class="MsoNormal2"><span lang="HR">Kad je sunce granulo, eto već i kralja: kad
ugleda pusto ono zlato umjesto slame, začudi se i silno obradova, ali nije na
tome stao, nego ga u srcu ponese još veća pohlepa za zlatom. Uvede on mlinarevu
kćer u drugu komoru punu slame, a ta komora bijaše kudikamo veća od prve. Tu
joj zapovjedi da opet svu slamu u jednoj noći u zlato isprede ako joj je život
mio.</span></p>

<p class="MsoNormal2"><span lang="HR">Djevojka naprosto nije znala što bi te udari u
plač. I opet se otvore vrata, pojavi se onaj patuljak ili vilenjak i prozbori:</span></p>

<p class="MsoNormal2"><span lang="HR">— Što ćeš mi dati ako ti slamu u zlato
ispredem?</span></p>

<p class="MsoNormal2"><span lang="HR">— Prsten s ruke — odgovori djevojka.</span></p>

<p class="MsoNormal2"><span lang="HR">Vilenjak uze prsten pa opet sjede za kolovrat
i poče presti, i kolo mu je zvrjalo i vrčalo, i do jutra sva slama bijaše
ispredena u sjajno zlato.</span></p>

<p class="MsoNormal2"><span lang="HR">Kralj se uvelike obveselio kad je vidio pusto
ono zlato, ali nije na tome stao i zlata se zasitio, nego je za njim još više
hlepio. Uvede on mlinarevu kćer u još veću prostoriju punu slame te joj reče:</span></p>

<p class="MsoNormal2"><span lang="HR">— Sve ovo moraš noćas u zlato ispresti, pa ako
uspiješ, bit ćeš mi ženom.</span></p>

<p class="MsoNormal2"><span lang="HR">A u sebi kaza: »Sve ako je i mlinarska kći,
bogatije žene neću u svem svijetu naći.«</span></p>

<p class="MsoNormal2"><span lang="HR">Kad je djevojka ostala sama, eto vilenjaka i
treći put:</span></p>

<p class="MsoNormal2"><span lang="HR">— Što ćeš mi dati ako ti i sada slamu u zlato
ispredem? — upita on.</span></p>

<p class="MsoNormal2"><span lang="HR">— Ništa mi nije ostalo što bih mogla dati — tužno
će djevojka.</span></p>

<p class="MsoNormal2"><span lang="HR">— Onda mi obećaj, kad postaneš kraljicom, da
ćeš mi dati svoje prvorođeno dijete.</span></p>

<p class="MsoNormal2"><span lang="HR">»Tko će znati na što će sve ovo izići«,
pomisli mlinareva kći, kojoj u nevolji što ju je snašla ne bijaše ni kud ni
kamo. I tako ona vilenjaku obeća što je zatražio, a on zauzvrat još jednom
slamu isprede u zlato.</span></p>

<p class="MsoNormal2"><span lang="HR">Kad je ujutro došao kralj i našao sve onako
kako je želio, odluči da se djevojkom oženi te održa svadbu, i tako mlinareva
kći postade kraljicom.</span></p>

<p class="MsoNormal2"><span lang="HR">Poslije godinu dana donijela je na svijet
krasno dijete i nije više ni mislila na vilenjaka. Ali on, na njezino
iznenađenje i muku, odjednom banu u njezinu odaju i reče:</span></p>

<p class="MsoNormal2"><span lang="HR">— A sada mi daj što si obećala!</span></p>

<p class="MsoNormal2"><span lang="HR">Kraljica se uplašila i ponudi vilenjaku
svakojaka blaga što ga ima u kraljevini samo da joj ostavi dijete.</span></p>

<p class="MsoNormal2"><span lang="HR">Ali vilenjak sve otkloni i reče:</span></p>

<p class="MsoNormal2"><span lang="HR">— Ne, ne! Štogod živo kudikamo mi je draže
nego sve blago ovog svijeta.</span></p>

<p class="MsoNormal2"><span lang="HR">Kraljica udari u plač i kuknjavu, i njezine
suze ganuše vilenjaka te se on sažali na nju i predloži:</span></p>

<p class="MsoNormal2"><span lang="HR">— Dajem ti tri dana vremena da mi otkriješ
ime: ako dotad odgonetneš i znadneš kako se zovem, možeš zadržati dijete.</span></p>

<p class="MsoNormal2"><span lang="HR">Kraljica je budna provela noć sve premećući u
glavi razna imena što ih je ikada čula, a onda posla glasnika diljem zemlje da
se raspita kakvih sve imena ima.</span></p>

<p class="MsoNormal2"><span lang="HR">Kad je sutradan došao vilenjak, ona poče
redati imena Gašpar, Melhior, Baltazar, i tako izniza sva imena što ih je
znala, a vilenjak na svako samo odmahivao glavom i govorio:</span></p>

<p class="MsoNormal2"><span lang="HR">— Nisi pogodila, ne zovem se tako.</span></p>

<p class="MsoNormal2"><span lang="HR">Drugog je dana razaslala svoje sluge naokolo
po susjedstvu da se raspitaju kako se sve ljudi ondje zovu, pa onda vilenjaku
spominjala nadasve neobična imena, čak i ona koja se sasvim izrijetka javljaju.</span></p>

<p class="MsoNormal2"><span lang="HR">— Zoveš li se možda Mrgud, Mićun ili Tripun?</span></p>

<p class="MsoNormal2"><span lang="HR">A vilenjak samo vrtio glavom govoreći:</span></p>

<p class="MsoNormal2"><span lang="HR">— Ne zovem se tako.</span></p>

<p class="MsoNormal2"><span lang="HR">Trećeg dana vrati se glasnik te izvijesti:</span></p>

<p class="MsoNormal2"><span lang="HR">— Nisam mogao doći ni do kakvih novih imena, ali
kad sam izbio na visok brijeg u šumi, tamo negdje gdje je i đavo rekao laku
noć, ugledah neznatan kućerak: pred kućerkom gori vatra, a oko vatre obigrava
smiješan čovuljak da već smješniji i ne može biti, sve poskakuje na jednoj nozi
i svejednako pjevuši:</span></p>

<p class="Sonet"><span lang="HR">Danas pečem, sutra varim<br class="calibre2"/>
i za drugo ja ne marim,<br class="calibre2"/>
a kraljici silna šteta<br class="calibre2"/>
ako mi ne odgoneta<br class="calibre2"/>
da se zovem Cvilidreta.</span></p>

<p class="MsoNormal2"><span lang="HR">Možete zamisliti koliko se kraljica obradovala
kad je čula to ime.</span></p>

<p class="MsoNormal2"><span lang="HR">Kad je vilenjak ubrzo i treći put banuo pred
kraljicu, odmah je upita:</span></p>

<p class="MsoNormal2"><span lang="HR">— Onda, gospo kraljice, kako se zovem?</span></p>

<p class="MsoNormal2"><span lang="HR">Kraljica uze tobože poga</span><span lang="HR">đ</span><span lang="HR">ati:</span></p>

<p class="MsoNormal2"><span lang="HR">— Zoveš li se možda Janko?</span></p>

<p class="MsoNormal2"><span lang="HR">— Ne, ne zovem se tako — odgovori vilenjak.</span></p>

<p class="MsoNormal2"><span lang="HR">— A možda Branko?</span></p>

<p class="MsoNormal2"><span lang="HR">— Ne, ni tako.</span></p>

<p class="MsoNormal2"><span lang="HR">— Onda se zacijelo zoveš Cvilidreta — naposljetku
će kraljica.</span></p>

<p class="MsoNormal2"><span lang="HR">— Sam ti je đavo to rekao! Sam ti je đavo to
na jezik stavio! — uzvika se vilenjak, pucajući od bijesa.</span></p>

<p class="MsoNormal2"><span lang="HR">I u pustom bijesu tako žestoko i duboko udari
i zari desnom nogom u zemlju da je propao do trbuha, a onda, sve u svojoj
jarosti, obadvjema rukama zgrabi lijevu nogu i tako sam sebe razdrije nadvoje.</span></p>

</div>

</body></html>
