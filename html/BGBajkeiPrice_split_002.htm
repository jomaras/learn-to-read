<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Bajke i priče</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body vlink="black" link="#000000" class="calibre">
<div class="WordSection">
<h1 id="calibre_toc_1" class="calibre4"><a name="_Toc362253503" class="pcalibre pcalibre1 calibre1" id="_Toc362253503"></a><a name="_Toc342757833" class="pcalibre pcalibre1 calibre1" id="_Toc342757833"><span lang="HR" class="calibre1">SNJEGULJICA<br class="calibre5"/>
I SEDAM PATULJAKA</span></a></h1>

<p class="MsoNormal2"><span lang="HR">Bijaše to jednom kad je zima upolovila,
snježne pahuljice osipale s neba meke kao najljepše perje, a uz prozor, uokviren
crnom ebanovinom, sjedila kraljica sa svojim šivenjem. I dok je tako šila,
otvorila je načas prozor da pogleda kako vani snježi, pa se u nepažnji iglom u
prst ubola. Tri kapi krvi kapnuše na snijeg na prozorskom podboju, a kraljica,
kad ih vidje gdje se onako lijepo rumene na snježnoj bjelini, reče u sebi:</span></p>

<p class="MsoNormal2"><span lang="HR">»Eh, da mi je imati kćerkicu bijelu kao
snijeg, obraza rumenih kao ruža, a kose crne kao što je ovaj prozorski okvir od
ebanovine, baš bih sretna bila!<b class="calibre6">«</b></span></p>

<p class="MsoNormal2"><span lang="HR">Ubrzo zatim rodi joj se kćerkica, a kako bijaše
bijela kao snijeg, obraza rumenih kao ruža i kose crne poput ebanovine, nazvaše
je Snjeguljicom. Ali gle nesreće: kako se djevojčica rodi, umrije majka,
kraljica.</span></p>

<p class="MsoNormal2"><span lang="HR">Kralj one zemlje nakon godinu dana oženi se
drugom ženom, i ta onda postade kraljica. Bila je to žena veoma lijepa, ali
ohola i nadmena: nije mogla ni zamisliti a kamoli podnijeti da je itko ljepotom
natkrili. Imala je čudesno ogledalo, odgovaralo ono na svako pitanje koje mu
upraviš. I kad bi stala preda nj, pitala ga kraljica ogledajući se u njemu:</span></p>

<p class="Sonet"><span lang="HR">Ogledalce, kaži meni:<br class="calibre2"/>
ponajljepša u svoj zemlji,<br class="calibre2"/>
izmeđ mnogih ljepotica,<br class="calibre2"/>
koja li je krasotica?</span></p>

<p class="MsoNormal2"><span lang="HR">A na to joj ogledalo odgovaralo:</span></p>

<p class="Sonet"><span lang="HR">Izmeđ mnogih ljepotica<br class="calibre2"/>
najveća si krasotica.</span></p>

<p class="MsoNormal2"><span lang="HR">I bila je kraljica nadasve zadovoljna dok je
to slušala, ta znala je ona da ogledalo istinu govori.</span></p>

<p class="MsoNormal2"><span lang="HR">Snjeguljica pak rasla i stasala, i bivala sve
ljepša, iz dana u dan. Kad je navršila sedam godina, prometnula se u ljepotu
što je sjala kao vedar dan na nebu, bila ona ljepša i od same kraljice, svoje
maćehe. I kad je kraljica opet upitala ogledalo:</span></p>

<p class="Sonet"><span lang="HR">Ogledalce, kaži meni:<br class="calibre2"/>
ponajljepša u svoj zemlji,<br class="calibre2"/>
izmeđ mnogih ljepotica,<br class="calibre2"/>
koja li je krasotica?</span></p>

<p class="MsoNormal2"><span lang="HR">Ono joj odgovori:</span></p>

<p class="Sonet"><span lang="HR">Kraljica si, krasotica,<br class="calibre2"/>
al je ljepša Snjeguljica.</span></p>

<p class="MsoNormal2"><span lang="HR">Prepala se kraljica kad je to čula: sva je
požutjela od muke i pozelenjela od zavisti. Od tog časa bijes u njoj previrao,
pa kad bi samo vidjela Snjeguljicu, utroba se u noj prevrtala: toliko je mrzila
djevojčicu. Nadutost, zavist i povrijeđena taština neprestano rasla u njezinu
srcu i naposljetku ju toliko presvojila te nije od nje ni danju ni noću imala
mira ni počinka.</span></p>

<p class="MsoNormal2"><span lang="HR">Na kraju, ne mogavši više izdržati, zovnu
jednoga izme</span><span lang="HR">đ</span><span lang="HR">u svojih lovaca te mu
reče:</span></p>

<p class="MsoNormal2"><span lang="HR">— Vodi tu malu u šumu, da je moje oči više ne
vide! Ubij je ondje i donesi mi u dokaz njezinu jetru i pluća! Lovac posluša te
odvede djevojčicu u šumu. Ali kad je onamo došao i potegao lovački nož da
izvrši okrutnu zapovijed i da Snjeguljici probode nedužno srce, djevojčica
briznu u plač i zajada, moleći lovca:</span></p>

<p class="MsoNormal2"><span lang="HR">— Ah, smiluj mi se, dragi lovče, i poštedi mi
život! Obećavam da ću ostati u šumi, u divljini, i nikad se neću vratiti na
dvore.</span></p>

<p class="MsoNormal2"><span lang="HR">Bila je tako lijepa u svome jadu, te se lovcu
sažalila onako uplakana.</span></p>

<p class="MsoNormal2"><span lang="HR">— Neka ti bude: bježi onda, jadno dijete! — smilova
se on. A u sebi nadoveza: »Ta ionako će te ubrzo razderati šumske zvijeri.«
Ipak se osjećao kao da mu je velik teret pao sa srca što djevojčicu nije morao
ubiti. Kako je baš dotrčala mlada divlja svinja, a on imao kraljici donijeti
dokaz, zakla dolutalog veprića, izvadi mu jetru i pluća, i to onda odnese na
dvore i dade kraljici. Ona naredi kuharu da ih skuha u soli, i zla žena potom
sve pojede, uvjerena da se tako riješila Snjeguljice.</span></p>

<p class="MsoNormal2"><span lang="HR">Kad je djevojčica ostala u golemoj šumi, sama
i napuštena, stijesni joj se oko srca. Zapala je u strah, plašio ju svaki
šušanj, i samo je gledala u lišće na drveću, ne znajući što bi. Udari jadna u
trk: trčala je po oštrom kamenju i po trnju, a šumske zvijeri gledale je kako
bježi i skakale oko nje, ali joj ništa ne učiniše. Bježala je tako sve dok su
je noge nosile, a već se i večer bližila. Onda ugleda kućicu, malu majušnu, te
u</span><span lang="HR">đ</span><span lang="HR">e da ondje počine.</span></p>

<p class="MsoNormal2"><span lang="HR">U kućici bilo sve maleno, ali tako ubavo i
čisto, milina ti pogledati. Na sredini stajao stol pokriven bijelim stolnjakom,
na stolu sedam tanjurića i sedam vrčića, uza svaki tanjurić položena mala žlica,
viljuška i nož. Uza zid poredano sedam posteljica, sve jedna do druge, a na
njima plahte bijele bjelcate.</span></p>

<p class="MsoNormal2"><span lang="HR">Kako bijaše gladna i žedna, Snjeguljica uze iz
svakog tanjurića i pojede malko variva i kruha, te iz svakog vrčića gutnu malen
gutljaj vina: nije htjela da sve uzme iz jednoga i da ga tako isprazni. Potom,
umorna, htjede leći na koju od onih posteljica, ali ne nađe prikladne za se:
ova preuska, ona prekratka; istom sedma bijaše joj kako valja, te u nju leže,
izmoli molitvu i brzo u san utonu.</span></p>

<p class="MsoNormal2"><span lang="HR">Kad se sasvim umračalo, dođoše gospodari one
kućice — bijahu to patuljci, njih sedmorica, što su u planini rude tražili i
kopali. Upališe oni svojih sedam malih svjetiljaka, pa kako rasvijetliše
unutrašnjost svoje kućice, odmah opaziše da je netko u njoj bio i naokolo
švrljao, jer nisu našli onaj red kakav su na odlasku ostavili.</span></p>

<p class="MsoNormal2"><span lang="HR">— Tko je sjedio na mome stočiću? — reče prvi.</span></p>

<p class="MsoNormal2"><span lang="HR">— Tko je jeo iz moga tanjurića? — upita drugi.</span></p>

<p class="MsoNormal2"><span lang="HR">— Tko je lomio od moga kruha? — javi se treći.</span></p>

<p class="MsoNormal2"><span lang="HR">— Tko je uzimao od moga variva? — oglasi se
četvrti.</span></p>

<p class="MsoNormal2"><span lang="HR">— Tko je nabadao mojom viljuškom? — u čudu će
peti.</span></p>

<p class="MsoNormal2"><span lang="HR">— Tko je rezao mojim nožem? — ljutnu se šesti.</span></p>

<p class="MsoNormal2"><span lang="HR">— Tko je pio iz mog vrča? — na kraju će sedmi.</span></p>

<p class="MsoNormal2"><span lang="HR">Obazre se nato prvi oko sebe, pa kad vidje da
mu je postelja uleknuta i plahta na njoj zgužvana, uzviknu:</span></p>

<p class="MsoNormal2"><span lang="HR">— Tko se valjao po mojoj postelji?</span></p>

<p class="MsoNormal2"><span lang="HR">I ostali nato pogledaše na onu stranu, priđoše
posteljama te će onda svi u jedan glas:</span></p>

<p class="MsoNormal2"><span lang="HR">— I u mojoj je postelji netko ležao.</span></p>

<p class="MsoNormal2"><span lang="HR">Uzvikali se patuljci, a sedmi, kad u svojoj
postelji vidje Snjeguljicu kako spava, zovnu ostale. Pritrčaše oni te se
snebiše od čuda. Prinesoše svoje svjetiljčice i zajedno osvijetliše Snjeguljicu.</span></p>

<p class="MsoNormal2"><span lang="HR">—<b class="calibre6"> </b>Bože<b class="calibre6"> </b>mili, što li je lijepo
ovo dijete! — uskliknuše složno.</span></p>

<p class="MsoNormal2"><span lang="HR">Toliko se zadiviše i toliko ganuše da je nisu
htjeli probuditi nego je ostaviše da spava. Sedmi je patuljak spavao kod svojih
drugova, naizmjence, kod svakog pomalo, i tako im minu noć.</span></p>

<p class="MsoNormal2"><span lang="HR">Kad je objutrilo, Snjeguljica se probudi: kad
je vidjela sedam patuljaka, protrnula je od straha. Ali joj oni ljubazno
zaželješe dobro jutro te je upitaše kako se zove.</span></p>

<p class="MsoNormal2"><span lang="HR">— Zovem se Snjeguljica — odgovori ona.</span></p>

<p class="MsoNormal2"><span lang="HR">— A kako si došla u našu kuću? — pitali je
patuljci dalje.</span></p>

<p class="MsoNormal2"><span lang="HR">Nato im ona pripovjedi kako ju je maćeha
htjela ubiti, kako ju je predala lovcu, da je u šumi smakne, a on joj život poštedio,
i kako je onda cio dan bježala dok naposljetku nije naišla na kućicu.</span></p>

<p class="MsoNormal2"><span lang="HR">— Bi li htjela ostati kod nas da nam kuću
držiš, da nam kuhaš, postelje rediš, da nam pereš, šiješ i pleteš, da u svemu održavaš
red i čistoću? — predložiše joj patuljci. — Ništa ti kod nas ne bi nedostajalo.</span></p>

<p class="MsoNormal2"><span lang="HR">— Bih, bih, vrlo rado — prihvati Snjeguljica.</span></p>

<p class="MsoNormal2"><span lang="HR">— Dobro je, lijepo će ti kod nas biti — pritvrdiše
patuljci.</span></p>

<p class="MsoNormal2"><span lang="HR">I ostade Snjeguljica kod njih. Lijepo im je
kuću držala, sve radila i redila. Izjutra patuljci odlazili u brda da traže i
kopaju rude i zlato, a vraćali se uvečer i nalazili večeru priređenu.</span></p>

<p class="MsoNormal2"><span lang="HR">Danju je djevojčica ostajala sama, pa su je
patuljci opominjali neka bude smotrena i neka se dobro u pamet uzme:</span></p>

<p class="MsoNormal2"><span lang="HR">— Čuvaj se maćehe, brzo će ona doznati da si
ovdje, među nama. Ne puštaj nikoga unutra.</span></p>

<p class="MsoNormal2"><span lang="HR">Kraljica pak, uvjerena da je pojela
Snjeguljičinu jetru i pluća, mišljaše da je opet prva po ljepoti i da joj nema
ravne u svoj kraljevini. Htjede da joj to ogledalo kaže i potvrdi, pa stoga
stade preda nj te ga upita:</span></p>

<p class="Sonet"><span lang="HR">Ogledalce, kaži meni:<br class="calibre2"/>
ponajljepša u svoj zemlji,<br class="calibre2"/>
izmeđ mnogih ljepotica,<br class="calibre2"/>
koja li je krasotica?</span></p>

<p class="MsoNormal2"><span lang="HR">Ogledalo joj na to odgovori:</span></p>

<p class="Sonet"><span lang="HR">Kraljica si, krasotica,<br class="calibre2"/>
al je ljepša Snjeguljica<br class="calibre2"/>
preko sedam brežuljaka,<br class="calibre2"/>
pokraj sedam patuljaka.</span></p>

<p class="MsoNormal2"><span lang="HR">Prestravi se kraljica, jer je znala da
ogledalo istinu kazuje. Odmah je razabrala da ju je lovac obmanuo i da je
Snjeguljica sveudilj na životu. Uze ona premišljati i smišljati kako bi
Snjeguljicu otpremila sa svijeta: jer dok ne bude uvjerena da je najljepša u
kraljevini, neće od zavisti imati mira ni počinka. Naposljetku smisli varku: premaza
lice te se preodjenu u staru trgovkinju — pokućarku. Nitko je takvu ne bi
prepoznao. Tako prerušena krenu preko sedam brežuljaka da nađe kuću sedam
patuljaka. Kad dođe do kuće, pokuca na vrata i viknu:</span></p>

<p class="MsoNormal2"><span lang="HR">— Evo lijepe robe na prodaju! Pogledajte,
pogledajte! Snjeguljica pomoli glavu na prozor i pozdravi uljudno:</span></p>

<p class="MsoNormal2"><span lang="HR">— Dobar dan, draga ženo. A što to prodajete?</span></p>

<p class="MsoNormal2"><span lang="HR">— Evo, svašta lijepo, dobre robe — odgovori
lažna pokućarka. — Imam pojasa i vrpca u svim bojama.</span></p>

<p class="MsoNormal2"><span lang="HR">I nato odmah izvuče pleten pojas od šarene
svile.</span></p>

<p class="MsoNormal2"><span lang="HR">»Tu čestitu ženu mogu pustiti u kuću«, pomisli
Snjeguljica, pa odsunu vrata i kupi lijepi svileni pojas.</span></p>

<p class="MsoNormal2"><span lang="HR">— Baš ti pristaje, dijete moje — lukavo će
stara. — Čekaj, ja ću ti pojas namjestiti.</span></p>

<p class="MsoNormal2"><span lang="HR">Snjeguljica, ništa ne posumnjavši, stade pred
nju i pusti da je ona opaše novim pojasom. Ali je stara brže-bolje uze
pritezati i toliko je stegla da je Snjeguljica ostala bez daha i pala na tlo
kao mrtva.</span></p>

<p class="MsoNormal2"><span lang="HR">— Bila si dosad najljepša, ali više nećeš! — promrsi
stara i odbrza odande.</span></p>

<p class="MsoNormal2"><span lang="HR">Uvečer se sedam patuljaka vrati kući. Kakva li
nemila iznenađenja kad ugledaše svoju dragu Snjeguljicu gdje na tlu leži kao
mrtva! Ne miče se, jadna, nema na njoj znaka života. Podigoše je i vidješe da<b class="calibre6">
</b>je prejako stegnuta. Odmah prerezaše pojas, a ona poče disati, i život se
polako u nju vrati. Kad su od nje čuli što se dogodilo, lijepo je upozoriše:</span></p>

<p class="MsoNormal2"><b class="calibre6"><span lang="HR">—</span></b><span lang="HR"> Ono ti nije bio
nitko drugi doli tvoja opaka maćeha.</span></p>

<p class="MsoNormal2"><span lang="HR">Dobro pazi: dok nas nema, nikoga ne puštaj
unutra!</span></p>

<p class="MsoNormal2"><span lang="HR">Kad je zla kraljica došla na dvore, požuri se
pred ogledalo te ga upita:</span></p>

<p class="Sonet"><span lang="HR">Ogledalce, kaži meni:<br class="calibre2"/>
ponajljepša u svoj zemlji,<br class="calibre2"/>
izmeđ mnogih ljepotica,<br class="calibre2"/>
koja li je krasotica?</span></p>

<p class="MsoNormal2"><span lang="HR">A na to joj ogledalo odgovori:</span></p>

<p class="Sonet"><span lang="HR">Kraljica si, krasotica,<br class="calibre2"/>
al je ljepša Snjeguljica<br class="calibre2"/>
preko sedam brežuljaka,<br class="calibre2"/>
pokraj sedam patuljaka.</span></p>

<p class="MsoNormal2"><span lang="HR">Čuvši to, opaka kraljica uskipje od bijesa,
jer je razabrala da je Snjeguljica oživjela.</span></p>

<p class="MsoNormal2"><span lang="HR">»Već ću ja štogod smisliti da je dokrajčim jednom
zauvijek«, reče u sebi.</span></p>

<p class="MsoNormal2"><span lang="HR">I kako bijaše iskusna u vještičjim umijećima,
napravi češalj s otrovom. Premaza se zatim i preodjenu, preobrazi se u drugu
staricu i takva krenu preko sedam brežuljaka, kući sedam patuljaka. Kad stiže,
pokuca na vrata i viknu:</span></p>

<p class="MsoNormal2"><span lang="HR">— Lijepe robe, dobre robe na prodaju!</span></p>

<p class="MsoNormal2"><span lang="HR">Snjeguljica pomoli glavu kroz prozor i reče:</span></p>

<p class="MsoNormal2"><span lang="HR">— Idite dalje, ne smijem nikoga pustiti
unutra.</span></p>

<p class="MsoNormal2"><span lang="HR">— Ako ne smiješ nikoga pustiti, možeš barem robu
pogledati — uporno će stara, te izvadi i pokaza otrovni češalj.</span></p>

<p class="MsoNormal2"><span lang="HR">Svidio se češalj djevojci, te ona, zaluđena,
naposlije otvori vrata. Pošto se pogodiše o kupnji, lukavo će stara:</span></p>

<p class="MsoNormal2"><span lang="HR">— Hajde da te lijepo počešljam.</span></p>

<p class="MsoNormal2"><span lang="HR">Snjeguljica nije ništa posumnjala: dopusti
staroj da je počešlja. Ali tek što je češalj prošao kroz kosu, ispusti svoj otrov,
a djevojka, obeznanjena, pade na tlo.</span></p>

<p class="MsoNormal2"><span lang="HR">— Eto ti, gade! — promrmlja opaka žena. — Ode
ti ljepota, gotovo je s tobom.</span></p>

<p class="MsoNormal2"><span lang="HR">I u tim riječima pobrza odande.</span></p>

<p class="MsoNormal2"><span lang="HR">No, eto sreće u nesreći: kad se već primicala
večer, patuljci se uskoro vratiše kući. Kad ugledaše Snjeguljicu kako na tlu
leži kao mrtva, odmah pomisliše na maćehu — ta njezini su prsti tu posrijedi.
Potražiše i nađoše otrovni češalj, a kako ga izvadiše iz kose, onog se trena
Snjeguljica osvijesti, te im onda pripovjedi što je i kako je bilo. Patuljci je
opet opomenuše da bude smotrena.</span></p>

<p class="MsoNormal2"><span lang="HR">— Pamet u glavu, i ne otvaraj nikome! I ni od
koga ništa ne uzimaj!</span></p>

<p class="MsoNormal2"><span lang="HR">Kad se kraljica vratila na dvore, odmah se
požuri da pita ogledalo:</span></p>

<p class="Sonet"><span lang="HR">Ogledalce kaži meni.<br class="calibre2"/>
ponajljepša u svoj zemlji,<br class="calibre2"/>
izmeđ mnogih ljepotica,<br class="calibre2"/>
koja li je krasotica?</span></p>

<p class="MsoNormal2"><span lang="HR">A ogledalo joj odgovori:</span></p>

<p class="Sonet"><span lang="HR">Kraljica si, krasot</span><span lang="HR">ica</span><span lang="HR">,<br class="calibre2"/>
al je ljepša Snjeguljica<br class="calibre2"/>
preko sedam brežuljaka,<br class="calibre2"/>
pokraj sedam patuljaka.</span></p>

<p class="MsoNormal2"><span lang="HR">Čuvši što ogledalo kazuje, kraljica se ražesti
— sva se tresla od golemog bijesa.</span></p>

<p class="MsoNormal2"><span lang="HR">»Snjeguljica mora umrijeti, sve ako me i
života stajalo!<b class="calibre6">«</b> — zaprijeti opaka žena.</span></p>

<p class="MsoNormal2"><span lang="HR">I to rekavši, ode u tajnu sobicu u koju nitko
nije ulazio niti je mogao ući, te ondje načini jabuku da bijaše kao prava, ali
veoma otrovna. Izvana jabuka bila lijepa, žuta i crvena — svakomu bi za njom
zazubice rasle, ali tko bi u nju samo zagrizao, odmah bi mrtav pao na tlo.
Pošto je privela kraju svoju zlu rabotu i dovršila sve oko jabuke, zla kraljica
premaza lice, odjenu se kao stara seljakinja te uze put pod noge — preko sedam
brežuljaka, kući sedam patuljaka.</span></p>

<p class="MsoNormal2"><span lang="HR">Kad je stigla i na vrata pokucala, Snjeguljica
pomoli glavu na prozor te joj reče:</span></p>

<p class="MsoNormal2"><span lang="HR">— Ne smijem nikoga u kuću pustiti, zabranili mi
patuljci.</span></p>

<p class="MsoNormal2"><span lang="HR">— Baš šteta — dočeka lažna seljakinja. — A htjela
bih se riješiti ovih jabuka: evo ti jedne, poklanjam ti je.</span></p>

<p class="MsoNormal2"><span lang="HR">— Hvala neću — otkloni Snjeguljica — ne smijem
ništa uzeti.</span></p>

<p class="MsoNormal2"><span lang="HR">— Možda se bojiš da je otrovna — lukavo će
stara. — Evo ću je prepoloviti: pola tebi, pola meni.</span></p>

<p class="MsoNormal2"><span lang="HR">I prepolovi jabuku te crvenu polu pruži
Snjeguljici, a zelenu sama zagrize. Jabuku je, naime, tako vješto načinila da
je samo crvena pola bila otrovna.</span></p>

<p class="MsoNormal2"><span lang="HR">Snjeguljici oči išle za lijepom jabukom, pa
kad je vidjela kako stara slasno zagriza i žvače, ne mogaše odoljeti: pruži ona
ruku te uze crvenu polovicu. Ali tek što je odgrizla zalogaj, sruši se — pade
mrtva na tlo. Opaka kraljica ošinu je strašnim pogledom i zlobno se naceri.</span></p>

<p class="MsoNormal2"><span lang="HR">— Eto ti, dobila si svoje, ljepotice bijela
kao snijeg, rumena kao ruža i crnokosa kao ebanovina! Ovaj put neće ti patuljci
pomoći, ne mogu te u život dozvati!</span></p>

<p class="MsoNormal2"><span lang="HR">Tek što se vratila na dvore, odmah pohitje
ogledalu da ga pita:</span></p>

<p class="Sonet"><span lang="HR">Ogledalce, kaži meni:<br class="calibre2"/>
ponajljepša u svoj zemlji,<br class="calibre2"/>
izmeđ mnogih ljepotica,<br class="calibre2"/>
koja li je krasotica?</span></p>

<p class="MsoNormal2"><span lang="HR">A sada joj ogledalo napokon odgovori:</span></p>

<p class="Sonet"><span lang="HR">Izmeđ mnogih ljepotica<br class="calibre2"/>
najveća si krasotica.</span></p>

<p class="MsoNormal2"><span lang="HR">Opako joj i zavisti puno srce najposlije se
smirilo — koliko se već zavidno srce može smiriti.</span></p>

<p class="MsoNormal2"><span lang="HR">Kad su patuljci te večeri došli kući, nađoše
Snjeguljicu opruženu na tlu: leži ukočena, ne diše i ne daje nikakva znaka
života. Podigoše je i pregledaše ne bi li našli štogod otrovno; raskopčaše joj
oplećak, počešljaše kosu, umiše je vodom i vinom, ali sve zaludu: mrtva pa
mrtva.</span></p>

<p class="MsoNormal2"><span lang="HR">Položiše je potom na odar, posjedaše sva
sedmorica oko nje te je uzeše oplakivati: tri su je dana tako oplakivali. Dođe
onda vrijeme da je pokopaju, ali ona bijaše tako svježa, tako lijepih i rumenih
obraza kao da je još živa, te oni rekoše:</span></p>

<p class="MsoNormal2"><span lang="HR">— Ne možemo takvu ljupkost i ljepotu u crnu
zemlju zakopati.</span></p>

<p class="MsoNormal2"><span lang="HR">Zaključiše tako pa načiniše proziran lijes od
stakla da Snjeguljicu mogu vidjeti sa svih strana, položiše je u lijes napisaše
na njemu zlatnim slovima: <i class="calibre7">Snjeguljica, kraljevska kći.</i></span></p>

<p class="MsoNormal2"><span lang="HR">Odnesoše onda lijes na brijeg, na visoku hrid,
i jedan je između njih uvijek ostajao kraj lijesa da ga čuva. I šumske ptice
dolijetale i oplakivale Snjeguljicu, najprije sova, pa gavran i napokon
golubica.</span></p>

<p class="MsoNormal2"><span lang="HR">Mnogo je vremena Snjeguljica tako proležala u
lijesu i nije venula, činilo se da je samo usnula: ostala joj sva ljepota,
bijaše sveudilj bijela kao snijeg, rumena kao ruža, crnokosa kao ebanovina.</span></p>

<p class="MsoNormal2"><span lang="HR">Jednog dana naiđe onuda neki kraljević i
htjede da prenoći kod patuljaka. Vidje na brijegu stakleni lijes i u njemu
lijepu Snjeguljicu i pročita natpis ispisan zlatnim slovima. Reče on tada
patuljcima:</span></p>

<p class="MsoNormal2"><span lang="HR">— Dajte mi taj lijes, možete za nj tražiti što
god hoćete.</span></p>

<p class="MsoNormal2"><span lang="HR">— Ne damo ga ni za sve zlato na svijetu — odgovoriše
mu patuljci.</span></p>

<p class="MsoNormal2"><span lang="HR">— Onda mi ga poklonite — opet će kraljević — jer
mi se čini da ne bih više mogao živjeti a da ne gledam Snjeguljicu. Voljet ću
je i poštivati kao najviše i najdraže što imam na svijetu.</span></p>

<p class="MsoNormal2"><span lang="HR">Videći gdje je kraljeviću Snjeguljica zaista
omiljela, patuljci se smilovaše i dadoše mu lijes. Kraljević naloži svojim
slugama da uzmu lijes i da ga ponesu na ramenima. Oni tako učiniše, ali se
spotakoše o grm: lijes se potrese, a Snjeguljici ispade otrovni zalogaj što joj
bijaše u grlu zapeo — i ona polako otvori oči i podiže pokrov.</span></p>

<p class="MsoNormal2"><span lang="HR">— Gdje sam? Kamo me nosite? — upita, pošto je
oživjela.</span></p>

<p class="MsoNormal2"><span lang="HR">— Umiri se, kraj mene si — odgovori joj
kraljević, obradovan. — Vodimo te na očeve mi dvore, da mi budeš ženom, jer te
volim iznad svega na svijetu.</span></p>

<p class="MsoNormal2"><span lang="HR">— Pristajem — reče Snjeguljica — ali da mi
dopustiš da kadikad vidim svoje drage patuljke.</span></p>

<p class="MsoNormal2"><span lang="HR">On joj to rado obeća, i Snjeguljica krenu s
njime na njegove dvore.</span></p>

<p class="MsoNormal2"><span lang="HR">Svadba im bijaše sjajna i raskošna. Pozvali su
na nju i Snjeguljičinu opaku maćehu. Kad se maćeha odjenula u prekrasno ruho,
obrati se svome ogledalu te upita:</span></p>

<p class="Sonet"><span lang="HR">Ogledalce, kaži meni:<br class="calibre2"/>
ponajljepša u svoj zemlji,<br class="calibre2"/>
izmeđ mnogih ljepotica,<br class="calibre2"/>
koja li je krasotica?</span></p>

<p class="MsoNormal2"><span lang="HR">A na toj joj ogledalo odgovori:</span></p>

<p class="Sonet"><span lang="HR">Kraljica si, krasivica,<br class="calibre2"/>
al je veća ljepotica<br class="calibre2"/>
kraljicom što sada posta,<br class="calibre2"/>
tebe zove kao gosta.</span></p>

<p class="MsoNormal2"><span lang="HR">Čuvši što ogledalo kazuje, zla kraljica zapade
u takav bijes da naprosto nije znala što bi. Samo je kletve protiskivala.
Najprije pomisli da i ne ide na svadbu, ali prevlada u njoj radoznalost, htjede
ona vidjeti mladu kraljicu, i zato ode na slavlje.</span></p>

<p class="MsoNormal2"><span lang="HR">Tek što je stupila na one dvore, prepozna
Snjeguljicu te se zaprepasti: riječ joj u grlu zape, ostade ona kao skamenjena.
Naposljetku se pribra i htjede pobjeći, ali je dohvatiše: kliještima donesoše
užarene željezne papuče, staviše ih pred nju, a ona ih morade nazuti i u njima
plesati, i tako je plesala sve dok nije mrtva na zemlju pala.</span></p>

</div>

</body></html>
